[
    {
        "text": "अथ श्रीमद्वाल्मीकीयरामायणे अरण्यकाण्डे जटायुस्सङ्गमः नाम चतुर्दशः सर्गः ॥३-१४॥",
        "index": 0,
        "shloka_num": null
    },
    {
        "text": "अथ पञ्चवटीम् गच्चन्न् अन्तरा रघुनन्दनः ।\nआससाद महाकायम् गृध्रम् भीम पराक्रमम् ॥३-१४-१॥",
        "index": 1,
        "shloka_num": 1
    },
    {
        "text": "तम् दृष्ट्वा तौ महाभागौ वनस्थम् राम लक्ष्मणौ ।\nमेनाते राक्षसम् पक्षिम् ब्रुवाणौ को भवान् इति ॥३-१४-२॥",
        "index": 2,
        "shloka_num": 2
    },
    {
        "text": "स तौ मधुरया वाचा सौम्यया प्रीणयन्न् इव ।\nउवाच वत्स माम् विद्धि वयस्यम् पितुर् आत्मनः ॥३-१४-३॥",
        "index": 3,
        "shloka_num": 3
    },
    {
        "text": "स तम् पितृ सखम् मत्वा पूजयामास राघवः ।\nस तस्य कुलम् अव्यग्रम् अथ पप्रच्छ नाम च ॥३-१४-४॥",
        "index": 4,
        "shloka_num": 4
    },
    {
        "text": "रामस्य वचनम् श्रुत्वा कुलम् आत्मानम् एव च ।\nआचचक्षे द्विजः तस्मै सर्वभूत समुद्भवम् ॥३-१४-५॥",
        "index": 5,
        "shloka_num": 5
    },
    {
        "text": "पूर्वकाले महाबाहो ये प्रजापतयो अभवन् ।\nतान् मे निगदतः सर्वान् आदितः शृणु राघव ॥३-१४-६॥",
        "index": 6,
        "shloka_num": 6
    },
    {
        "text": "कर्दमः प्रथमः तेषाम् विकृतः तद् अनन्तरम् ।\nशेषः च संश्रयः चैव बहु पुत्रः च वीर्यवान् ॥३-१४-७॥",
        "index": 7,
        "shloka_num": 7
    },
    {
        "text": "स्थाणुर् मरीचिर् अत्रिः च क्रतुः चैव महाबलः ।\nपुलस्त्यः च अङ्गिराः चैव प्रचेताः पुलहः तथा ॥३-१४-८॥",
        "index": 8,
        "shloka_num": 8
    },
    {
        "text": "दक्षो विवस्वान् अपरो अरिष्टनेमिः च राघव ।\nकश्यपः च महातेजाः तेषाम् आसीत् च पश्चिमः ॥३-१४-९॥",
        "index": 9,
        "shloka_num": 9
    },
    {
        "text": "प्रजापतेः तु दक्षस्य बभूवुर् इति विश्रुतम् ।\nषष्टिर् दुहितरो राम यशस्विन्यो महायशः ॥३-१४-१०॥",
        "index": 10,
        "shloka_num": 10
    },
    {
        "text": "कश्यपः प्रतिजग्राह तासाम् अष्टौ सुमध्यमाः ।\nअदितिम् च दितिम् चैव दनूम् अपि च कालकाम् ॥३-१४-११॥",
        "index": 11,
        "shloka_num": 11
    },
    {
        "text": "ताम्राम् क्रोध वशाम् चैव मनुम् च अप्य् अनलाम् अपि ।\nताः तु कन्याः ततः प्रीतः कश्यपः पुनर् अब्रवीत् ॥३-१४-१२॥",
        "index": 12,
        "shloka_num": 12
    },
    {
        "text": "पुत्रामः त्रैलोक्य भर्तॄन् वै जनयिष्यथ मत् समान् ।\nअदितिः तन् मना राम दितिः च दनुर् एव च ॥३-१४-१३॥",
        "index": 13,
        "shloka_num": 13
    },
    {
        "text": "कालका च महाबाहो शेषाः तु अमनसो अभवन् ।\nअदित्याम् जज्ञिरे देवाः त्रयः त्रिंशत् अरिन्दम ॥३-१४-१४॥",
        "index": 14,
        "shloka_num": 14
    },
    {
        "text": "आदित्या वसवो रुद्रा अश्विनौ च परन्तप ।\nदितिः तु अजनयत् पुत्रान् दैत्याम् तात यशस्विनः ॥३-१४-१५॥",
        "index": 15,
        "shloka_num": 15
    },
    {
        "text": "तेषाम् इयम् वसुमती पुरा आसीत् स वन अर्णवा ।\nदनुः तु अजनयत् पुत्रम् अश्वग्रीवम् अरिन्दम ॥३-१४-१६॥",
        "index": 16,
        "shloka_num": 16
    },
    {
        "text": "नरकम् कालकम् चैव कालका अपि व्यजायत ।\nक्रौन्चीम् भासीम् तथा श्येनीम् धृतराष्ट्रीम् तथा शुकीम् ॥३-१४-१७॥",
        "index": 17,
        "shloka_num": 17
    },
    {
        "text": "ताम्रा तु सुषुवे कन्याः पञ्च एता लोकविश्रुताः ।\nउलूकान् जनयत् क्रौन्ची भासी भासान् व्यजायत ॥३-१४-१८॥",
        "index": 18,
        "shloka_num": 18
    },
    {
        "text": "श्येनी श्येनाम् च गृध्राम च व्यजायत सुतेजसः ।\nधृतराष्ट्री तु हंसाम् च कलहंसाम् च सर्वशः ॥३-१४-१९॥",
        "index": 19,
        "shloka_num": 19
    },
    {
        "text": "चक्रवाकाम् च भद्रम् ते विजज्ञे सा अपि भामिनी ।\nशुकी नताम् विजज्ञे तु नताया विनता सुता ॥३-१४-२०॥",
        "index": 20,
        "shloka_num": 20
    },
    {
        "text": "दश क्रोधवशा राम विजज्ञे अपि आत्मसम्भवाः ।\nमृगीम् च मृगमन्दाम् च हरीम् भद्रमदाम् अपि ॥३-१४-२१॥",
        "index": 21,
        "shloka_num": 21
    },
    {
        "text": "मातङ्गीम् अथ शार्दूलीम् श्वेताम् च सुरभीम् तथा ।\nसर्व लक्षण सम्पन्नाम् सुरसाम् कद्रुकाम् अपि ॥३-१४-२२॥",
        "index": 22,
        "shloka_num": 22
    },
    {
        "text": "अपत्यम् तु मृगाः सर्वे मृग्या नरवरोत्तम ।\nऋक्षाः च मृगमन्दायाः सृमराः चमराः तथा ॥३-१४-२३॥",
        "index": 23,
        "shloka_num": 23
    },
    {
        "text": "ततः तु इरावतीम् नाम जज्ञे भद्रमदा सुताम् ।\nतस्याः तु ऐरावतः पुत्रो लोकनाथो महागजः ॥३-१४-२४॥",
        "index": 24,
        "shloka_num": 24
    },
    {
        "text": "हर्याः च हरयो अपत्यम् वानराः च तपस्विनः ।\nगोलाङ्गूलाः च शार्दूली व्याघ्राम् च अजनयत् सुतान् ॥३-१४-२५॥",
        "index": 25,
        "shloka_num": 25
    },
    {
        "text": "मातङ्ग्याः तु अथ मातन्गाअपत्यम् मनुज ऋषभ ।\nदिशागजम् तु श्वेत काकुत्स्थ श्वेता व्यजनयत् सुतम् ॥३-१४-२६॥",
        "index": 26,
        "shloka_num": 26
    },
    {
        "text": "ततो दुहितरौ राम सुरभिर् द्वे वि अजायत ।\nरोहिणीम् नाम भद्रम् ते गन्धर्वीम् च यशस्विनीम् ॥३-१४-२७॥",
        "index": 27,
        "shloka_num": 27
    },
    {
        "text": "रोहिणि अजनयद् गावो गन्धर्वी वाजिनः सुतान् ।\nसुरसा अजनयन् नागान् राम कद्रूः च पन्नगान् ॥३-१४-२८॥",
        "index": 28,
        "shloka_num": 28
    },
    {
        "text": "मनुर् मनुष्यान् जनयत् कश्यपस्य महात्मनः ।\nब्राह्मणान् क्षत्रियान् वैश्यान् शूद्राम् च मनुजर्षभ ॥३-१४-२९॥",
        "index": 29,
        "shloka_num": 29
    },
    {
        "text": "मुखतो ब्राह्मणा जाता उरसः क्षत्रियाः तथा ।\nऊरुभ्याम् जज्ञिरे वैश्याः पद्भ्याम् शूद्रा इति श्रुतिः ॥३-१४-३०॥",
        "index": 30,
        "shloka_num": 30
    },
    {
        "text": "सर्वान् पुण्य फलान् वृक्षान् अनला अपि व्यजायत ।\nविनता च शुकी पौत्री कद्रूः च सुरसा स्वसा ॥३-१४-३१॥",
        "index": 31,
        "shloka_num": 31
    },
    {
        "text": "कद्रूर् नाग सहस्रम् तु विजज्ञे धरणीधरन् ।\nद्वौ पुत्रौ विनतायाः तु गरुडो अरुण एव च ॥३-१४-३२॥",
        "index": 32,
        "shloka_num": 32
    },
    {
        "text": "तस्मात् जातो अहम् अरुणात् सम्पातिः च मम अग्रजः ।\nजटायुर् इति माम् विद्धि श्येनी पुत्रम् अरिन्दम ॥३-१४-३३॥",
        "index": 33,
        "shloka_num": 33
    },
    {
        "text": "सो अहम् वास सहायः ते भविष्यामि यदि इच्छसि ।\nइदम् दुर्गम् हि कान्तारम् मृग राक्षस सेवितम् सीताम् च तात रक्षिष्ये त्वयि याते सलक्ष्मणे ॥३-१४-३४॥",
        "index": 34,
        "shloka_num": 34
    },
    {
        "text": "जटायुषम् तु प्रतिपूज्य राघवो मुदा परिष्वज्य च सन्नतो अभवत् ।\nपितुर् हि शुश्राव सखित्वम् आत्मवान् जटायुषा सङ्कथितम् पुनः पुनः ॥३-१४-३५॥",
        "index": 35,
        "shloka_num": 35
    },
    {
        "text": "स तत्र सीताम् परिदाय मैथिलीम् सह एव तेन अतिबलेन पक्षिणा ।\nजगाम ताम् पञ्चवटीम् सलक्ष्मणो रिपून् दिधक्षन् शलभान् इव अनलः ॥३-१४-३६॥",
        "index": 36,
        "shloka_num": 36
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अरण्यकाण्डे जटायुस्सङ्गमः नाम चतुर्दशः सर्गः ॥३-१४॥",
        "index": 37,
        "shloka_num": null
    }
]