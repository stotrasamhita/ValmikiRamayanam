[
    {
        "text": "अथ श्रीमद्वाल्मीकीयरामायणे अयोध्याकाण्डे भरतदुःस्वप्नः नाम एकोनसप्ततितमः सर्गः ॥२-६९॥",
        "index": 0,
        "shloka_num": null
    },
    {
        "text": "याम् एव रात्रिम् ते दूताः प्रविशन्ति स्म ताम् पुरीम् ।\nभरतेन अपि ताम् रात्रिम् स्वप्नो दृष्टः अयम् अप्रियः ॥२-६९-१॥",
        "index": 1,
        "shloka_num": 1
    },
    {
        "text": "व्युष्टाम् एव तु ताम् रात्रिम् दृष्ट्वा तम् स्वप्नम् अप्रियम् ।\nपुत्रः राज अधिराजस्य सुभृशम् पर्यतप्यत ॥२-६९-२॥",
        "index": 2,
        "shloka_num": 2
    },
    {
        "text": "तप्यमानम् समाज्ञाय वयस्याः प्रिय वादिनः ।\nआयासम् हि विनेष्यन्तः सभायाम् चक्रिरे कथाः ॥२-६९-३॥",
        "index": 3,
        "shloka_num": 3
    },
    {
        "text": "वादयन्ति तथा शान्तिम् लासयन्ति अपि च अपरे ।\nनाटकानि अपरे प्राहुर् हास्यानि विविधानि च ॥२-६९-४॥",
        "index": 4,
        "shloka_num": 4
    },
    {
        "text": "स तैः महात्मा भरतः सखिभिः प्रिय वादिभिः ।\nगोष्ठी हास्यानि कुर्वद्भिर् न प्राहृष्यत राघवः ॥२-६९-५॥",
        "index": 5,
        "shloka_num": 5
    },
    {
        "text": "तम् अब्रवीत् प्रिय सखो भरतम् सखिभिर् वृतम् ।\nसुहृद्भिः पर्युपासीनः किम् सखे न अनुमोदसे ॥२-६९-६॥",
        "index": 6,
        "shloka_num": 6
    },
    {
        "text": "एवम् ब्रुवाणम् सुहृदम् भरतः प्रत्युवाच ह ।\nशृणु त्वम् यन् निमित्तम्मे दैन्यम् एतत् उपागतम् ॥२-६९-७॥",
        "index": 7,
        "shloka_num": 7
    },
    {
        "text": "स्वप्ने पितरम् अद्राक्षम् मलिनम् मुक्त मूर्धजम् ।\nपतन्तम् अद्रि शिखरात् कलुषे गोमये ह्रदे ॥२-६९-८॥",
        "index": 8,
        "shloka_num": 8
    },
    {
        "text": "प्लवमानः च मे दृष्टः स तस्मिन् गोमय ह्रदे ।\nपिबन्न् अन्जलिना तैलम् हसन्न् इव मुहुर् मुहुः ॥२-६९-९॥",
        "index": 9,
        "shloka_num": 9
    },
    {
        "text": "ततः तिलोदनम् भुक्त्वा पुनः पुनर् अधः शिराः ।\nतैलेन अभ्यक्त सर्व अन्गः तैलम् एव अवगाहत ॥२-६९-१०॥",
        "index": 10,
        "shloka_num": 10
    },
    {
        "text": "स्वप्ने अपि सागरम् शुष्कम् चन्द्रम् च पतितम् भुवि ।\nसहसा च अपि सम्शन्तम् ज्वलितम् जात वेदसम् ॥२-६९-११॥",
        "index": 11,
        "shloka_num": 11
    },
    {
        "text": "औपवाह्यस्य नागस्य विषाणम् शकलीकृतम् ।\nसहसा चापि सम्शान्तम् ज्वलितम् जातवेदसम् ॥२-६९-१२॥",
        "index": 12,
        "shloka_num": 12
    },
    {
        "text": "अवदीर्णाम् च पृथिवीम् शुष्कामः च विविधान् द्रुमान् ।\nअहम् पश्यामि विध्वस्तान् सधूमामः चैव पार्वतान् ॥२-६९-१३॥",
        "index": 13,
        "shloka_num": 13
    },
    {
        "text": "पीठे कार्ष्णायसे च एनम् निषण्णम् कृष्ण वाससम् ।\nप्रहसन्ति स्म राजानम् प्रमदाः कृष्ण पिन्गलाः ॥२-६९-१४॥",
        "index": 14,
        "shloka_num": 14
    },
    {
        "text": "त्वरमाणः च धर्म आत्मा रक्त माल्य अनुलेपनः ।\nरथेन खर युक्तेन प्रयातः दक्षिणा मुखः ॥२-६९-१५॥",
        "index": 15,
        "shloka_num": 15
    },
    {
        "text": "प्रहसन्तीव राजानम् प्रमदा रक्तवासिनी ।\nप्रकर्षन्ती मया दृष्टा राक्षसी विकृतासना ॥२-६९-१६॥",
        "index": 16,
        "shloka_num": 16
    },
    {
        "text": "एवम् एतन् मया दृष्टम् इमाम् रात्रिम् भय आवहाम् ।\nअहम् रामः अथ वा राजा लक्ष्मणो वा मरिष्यति ॥२-६९-१७॥",
        "index": 17,
        "shloka_num": 17
    },
    {
        "text": "नरः यानेन यः स्वप्ने खर युक्तेन याति हि ।\nअचिरात् तस्य धूम अग्रम् चितायाम् सम्प्रदृश्यते ॥२-६९-१८॥",
        "index": 18,
        "shloka_num": 18
    },
    {
        "text": "एतन् निमित्तम् दीनो अहम् तन् न वः प्रतिपूजये ।\nशुष्यति इव च मे कण्ठो न स्वस्थम् इव मे मनः ॥२-६९-१९॥",
        "index": 19,
        "shloka_num": 19
    },
    {
        "text": "न पश्यामि भयस्थानम् भयम् चैवोपधारये ।\nभ्रष्टश्च स्वरयोगो मे चाया चोपहता मम ॥२-६९-२०॥",
        "index": 20,
        "shloka_num": 20
    },
    {
        "text": "जुगुप्सन्न् इव च आत्मानम् न च पश्यामि कारणम् ।\nइमाम् हि दुह्स्वप्न गतिम् निशाम्य ताम् ।\nअनेक रूपाम् अवितर्किताम् पुरा ।\nभयम् महत् तद्द् हृदयान् न याति मे ।\nविचिन्त्य राजानम् अचिन्त्य दर्शनम् ॥२-६९-२१॥",
        "index": 21,
        "shloka_num": 21
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे भरतदुःस्वप्नः नाम एकोनसप्ततितमः सर्गः ॥२-६९॥",
        "index": 22,
        "shloka_num": null
    }
]