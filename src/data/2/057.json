[
    {
        "text": "अथ श्रीमद्वाल्मीकीयरामायणे अयोध्याकाण्डे सुमन्त्रोपावर्तनम् नाम सप्तपञ्चाशः सर्गः ॥२-५७॥",
        "index": 0,
        "shloka_num": null
    },
    {
        "text": "कथयित्वा सुदुह्ख आर्तः सुमन्त्रेण चिरम् सह ।\nरामे दक्षिण कूलस्थे जगाम स्व गृहम् गुहः ॥२-५७-१॥",
        "index": 1,
        "shloka_num": 1
    },
    {
        "text": "भरद्वाजाभिगमनम् प्रयागे च सहासनम् ।\nआगिरेर्गमनम् तेषाम् तत्रस्थैरभिलक्षितम् ॥२-५७-२॥",
        "index": 2,
        "shloka_num": 2
    },
    {
        "text": "अनुज्ञातः सुमन्त्रः अथ योजयित्वा हय उत्तमान् ।\nअयोध्याम् एव नगरीम् प्रययौ गाढ दुर्मनाः ॥२-५७-३॥",
        "index": 3,
        "shloka_num": 3
    },
    {
        "text": "स वनानि सुगन्धीनि सरितः च सराम्सि च ।\nपश्यन्न् अतिययौ शीघ्रम् ग्रामाणि नगराणि च ॥२-५७-४॥",
        "index": 4,
        "shloka_num": 4
    },
    {
        "text": "ततः साय अह्न समये तृतीये अहनि सारथिः ।\nअयोध्याम् समनुप्राप्य निरानन्दाम् ददर्श ह ॥२-५७-५॥",
        "index": 5,
        "shloka_num": 5
    },
    {
        "text": "स शून्याम् इव निह्शब्दाम् दृष्ट्वा परम दुर्मनाः ।\nसुमन्त्रः चिन्तयाम् आस शोक वेग समाहतः ॥२-५७-६॥",
        "index": 6,
        "shloka_num": 6
    },
    {
        "text": "कच्चिन् न सगजा साश्वा सजना सजन अधिपा ।\nराम सम्ताप दुह्खेन दग्धा शोक अग्निना पुरी ॥२-५७-७॥",
        "index": 7,
        "shloka_num": 7
    },
    {
        "text": "इति चिन्ता परः सूतः वाजिभिः श्रीघ्रपातिभिः ।\nनगरद्वारमासाद्य त्वरितः प्रविवेश ह ॥२-५७-८॥",
        "index": 8,
        "shloka_num": 8
    },
    {
        "text": "सुमन्त्रम् अभियान्तम् तम् शतशो अथ सहस्रशः ।\nक्व रामैति पृच्चन्तः सूतम् अभ्यद्रवन् नराः ॥२-५७-९॥",
        "index": 9,
        "shloka_num": 9
    },
    {
        "text": "तेषाम् शशम्स गङ्गायाम् अहम् आपृच्च्य राघवम् ।\nअनुज्ञातः निवृत्तः अस्मि धार्मिकेण महात्मना ॥२-५७-१०॥",
        "index": 10,
        "shloka_num": 10
    },
    {
        "text": "ते तीर्णाइति विज्ञाय बाष्प पूर्ण मुखा जनाः ।\nअहो धिग् इति निश्श्वस्य हा राम इति च चुक्रुशुः ॥२-५७-११॥",
        "index": 11,
        "shloka_num": 11
    },
    {
        "text": "शुश्राव च वचः तेषाम् बृन्दम् बृन्दम् च तिष्ठताम् ।\nहताः स्म खलु ये न इह पश्यामैति राघवम् ॥२-५७-१२॥",
        "index": 12,
        "shloka_num": 12
    },
    {
        "text": "दान यज्ञ विवाहेषु समाजेषु महत्सु च ।\nन द्रक्ष्यामः पुनर् जातु धार्मिकम् रामम् अन्तरा ॥२-५७-१३॥",
        "index": 13,
        "shloka_num": 13
    },
    {
        "text": "किम् समर्थम् जनस्य अस्य किम् प्रियम् किम् सुख आवहम् ।\nइति रामेण नगरम् पितृवत् परिपालितम् ॥२-५७-१४॥",
        "index": 14,
        "shloka_num": 14
    },
    {
        "text": "वात अयन गतानाम् च स्त्रीणाम् अन्वन्तर आपणम् ।\nराम शोक अभितप्तानाम् शुश्राव परिदेवनम् ॥२-५७-१५॥",
        "index": 15,
        "shloka_num": 15
    },
    {
        "text": "स राज मार्ग मध्येन सुमन्त्रः पिहित आननः ।\nयत्र राजा दशरथः तत् एव उपययौ गृहम् ॥२-५७-१६॥",
        "index": 16,
        "shloka_num": 16
    },
    {
        "text": "सो अवतीर्य रथात् शीघ्रम् राज वेश्म प्रविश्य च ।\nकक्ष्याः सप्त अभिचक्राम महा जन समाकुलाः ॥२-५७-१७॥",
        "index": 17,
        "shloka_num": 17
    },
    {
        "text": "हर्म्यैर्विमानैः प्रासादैरवेक्ष्याथ समागतम् ।\nहाहाकारकृता नार्यो रामदर्शनकर्शिताः ॥२-५७-१८॥",
        "index": 18,
        "shloka_num": 18
    },
    {
        "text": "आयतैर्विमलैर्नेत्रैरश्रुवेगपरिप्लुतैः ।\nअन्योन्यमभिवीक्षन्तेऽव्यक्तमार्ततराः स्त्रीयः ॥२-५७-१९॥",
        "index": 19,
        "shloka_num": 19
    },
    {
        "text": "ततः दशरथ स्त्रीणाम् प्रासादेभ्यः ततः ततः ।\nराम शोक अभितप्तानाम् मन्दम् शुश्राव जल्पितम् ॥२-५७-२०॥",
        "index": 20,
        "shloka_num": 20
    },
    {
        "text": "सह रामेण निर्यातः विना रामम् इह आगतः ।\nसूतः किम् नाम कौसल्याम् शोचन्तीम् प्रति वक्ष्यति ॥२-५७-२१॥",
        "index": 21,
        "shloka_num": 21
    },
    {
        "text": "यथा च मन्ये दुर्जीवम् एवम् न सुकरम् ध्रुवम् ।\nआच्चिद्य पुत्रे निर्याते कौसल्या यत्र जीवति ॥२-५७-२२॥",
        "index": 22,
        "shloka_num": 22
    },
    {
        "text": "सत्य रूपम् तु तत् वाक्यम् राज्ञः स्त्रीणाम् निशामयन् ।\nप्रदीप्तम् इव शोकेन विवेश सहसा गृहम् ॥२-५७-२३॥",
        "index": 23,
        "shloka_num": 23
    },
    {
        "text": "स प्रविश्य अष्टमीम् कक्ष्याम् राजानम् दीनम् आतुलम् ।\nपुत्र शोक परिम्लानम् अपश्यत् पाण्डुरे गृहे ॥२-५७-२४॥",
        "index": 24,
        "shloka_num": 24
    },
    {
        "text": "अभिगम्य तम् आसीनम् नर इन्द्रम् अभिवाद्य च ।\nसुमन्त्रः राम वचनम् यथा उक्तम् प्रत्यवेदयत् ॥२-५७-२५॥",
        "index": 25,
        "shloka_num": 25
    },
    {
        "text": "स तूष्णीम् एव तत् श्रुत्वा राजा विभ्रान्त चेतनः ।\nमूर्चितः न्यपतत् भूमौ राम शोक अभिपीडितः ॥२-५७-२६॥",
        "index": 26,
        "shloka_num": 26
    },
    {
        "text": "ततः अन्तः पुरम् आविद्धम् मूर्चिते पृथिवी पतौ ।\nउद्धृत्य बाहू चुक्रोश नृपतौ पतिते क्षितौ ॥२-५७-२७॥",
        "index": 27,
        "shloka_num": 27
    },
    {
        "text": "सुमित्रया तु सहिता कौसल्या पतितम् पतिम् ।\nउत्थापयाम् आस तदा वचनम् च इदम् अब्रवीत् ॥२-५७-२८॥",
        "index": 28,
        "shloka_num": 28
    },
    {
        "text": "इमम् तस्य महा भाग दूतम् दुष्कर कारिणः ।\nवन वासात् अनुप्राप्तम् कस्मान् न प्रतिभाषसे ॥२-५७-२९॥",
        "index": 29,
        "shloka_num": 29
    },
    {
        "text": "अद्य इमम् अनयम् कृत्वा व्यपत्रपसि राघव ।\nउत्तिष्ठ सुकृतम् ते अस्तु शोके न स्यात् सहायता ॥२-५७-३०॥",
        "index": 30,
        "shloka_num": 30
    },
    {
        "text": "देव यस्या भयात् रामम् न अनुपृच्चसि सारथिम् ।\nन इह तिष्ठति कैकेयी विश्रब्धम् प्रतिभाष्यताम् ॥२-५७-३१॥",
        "index": 31,
        "shloka_num": 31
    },
    {
        "text": "सा तथा उक्त्वा महा राजम् कौसल्या शोक लालसा ।\nधरण्याम् निपपात आशु बाष्प विप्लुत भाषिणी ॥२-५७-३२॥",
        "index": 32,
        "shloka_num": 32
    },
    {
        "text": "एवम् विलपतीम् दृष्ट्वा कौसल्याम् पतिताम् भुवि ।\nपतिम् च अवेक्ष्य ताः सर्वाः सुस्वरम् रुरुदुः स्त्रियः ॥२-५७-३३॥",
        "index": 33,
        "shloka_num": 33
    },
    {
        "text": "ततः तम् अन्तः पुर नादम् उत्थितम् ।\nसमीक्ष्य वृद्धाः तरुणाः च मानवाः ।\nस्त्रियः च सर्वा रुरुदुः समन्ततः ।\nपुरम् तदा आसीत् पुनर् एव सम्कुलम् ॥२-५७-३४॥",
        "index": 34,
        "shloka_num": 34
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे सुमन्त्रोपावर्तनम् नाम सप्तपञ्चाशः सर्गः ॥२-५७॥",
        "index": 35,
        "shloka_num": null
    }
]