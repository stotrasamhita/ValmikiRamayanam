[
    {
        "text": "अथ श्रीमद्वाल्मीकीयरामायणे अयोध्याकाण्डे दूतप्रेषणम् नाम अष्टषष्ठितमः सर्गः ॥२-६८॥",
        "index": 0,
        "shloka_num": null
    },
    {
        "text": "तेषाम् तत् वचनम् श्रुत्वा वसिष्ठः प्रत्युवाच ह ।\nमित्र अमात्य गणान् सर्वान् ब्राह्मणाम्स् तान् इदम् वचः ॥२-६८-१॥",
        "index": 1,
        "shloka_num": 1
    },
    {
        "text": "यद् असौ मातुल कुले पुरे राज गृहे सुखी ।\nभरतः वसति भ्रात्रा शत्रुघ्नेन समन्वितः ॥२-६८-२॥",
        "index": 2,
        "shloka_num": 2
    },
    {
        "text": "तत् शीघ्रम् जवना दूता गच्चन्तु त्वरितैः हयैः ।\nआनेतुम् भ्रातरौ वीरौ किम् समीक्षामहे वयम् ॥२-६८-३॥",
        "index": 3,
        "shloka_num": 3
    },
    {
        "text": "गच्चन्तु इति ततः सर्वे वसिष्ठम् वाक्यम् अब्रुवन् ।\nतेषाम् तत् वचनम् श्रुत्वा वसिष्ठो वाक्यम् अब्रवीत् ॥२-६८-४॥",
        "index": 4,
        "shloka_num": 4
    },
    {
        "text": "एहि सिद्ध अर्थ विजय जयन्त अशोक नन्दन ।\nश्रूयताम् इतिकर्तव्यम् सर्वान् एव ब्रवीमि वः ॥२-६८-५॥",
        "index": 5,
        "shloka_num": 5
    },
    {
        "text": "पुरम् राज गृहम् गत्वा शीघ्रम् शीघ्र जवैः हयैः ।\nत्यक्त शोकैः इदम् वाच्यः शासनात् भरतः मम ॥२-६८-६॥",
        "index": 6,
        "shloka_num": 6
    },
    {
        "text": "पुरोहितः त्वाम् कुशलम् प्राह सर्वे च मन्त्रिणः ।\nत्वरमाणः च निर्याहि कृत्यम् आत्ययिकम् त्वया ॥२-६८-७॥",
        "index": 7,
        "shloka_num": 7
    },
    {
        "text": "मा च अस्मै प्रोषितम् रामम् मा च अस्मै पितरम् मृतम् ।\nभवन्तः शम्सिषुर् गत्वा राघवाणाम् इमम् क्षयम् ॥२-६८-८॥",
        "index": 8,
        "shloka_num": 8
    },
    {
        "text": "कौशेयानि च वस्त्राणि भूषणानि वराणि च ।\nक्षिप्रम् आदाय राज्ञः च भरतस्य च गच्चत ॥२-६८-९॥",
        "index": 9,
        "shloka_num": 9
    },
    {
        "text": "दत्तपथ्यशना दूताजग्मुः स्वम् स्वम् निवेशनम् ।\nकेकयाम्स्ते गमिष्यन्तो हयानारुह्य सम्मतान् ॥२-६८-१०॥",
        "index": 10,
        "shloka_num": 10
    },
    {
        "text": "ततः प्रास्थानिकम् कृत्वा कार्यशेषमनन्तरम् ।\nवसिष्ठेनाभ्यनुज्ञाता दूताः सम्त्वरिता ययुः ॥२-६८-११॥",
        "index": 11,
        "shloka_num": 11
    },
    {
        "text": "न्यन्तेनापरतालस्य प्रलम्बस्योत्तरम् प्रति ।\nनिषेवमाणास्ते जग्मुर्नदीम् मध्येन मालिनीम् ॥२-६८-१२॥",
        "index": 12,
        "shloka_num": 12
    },
    {
        "text": "ते हस्तिनापुरे गङ्गाम् तीर्त्वा प्रत्यङ्मुखा ययुः ।\nपाञलदेशमासाद्य मध्येन कुरुजाङ्गलम् ॥२-६८-१३॥",
        "index": 13,
        "shloka_num": 13
    },
    {
        "text": "सराम्सि च सुपूर्णानि नदीश्च विमलोदकाः ।\nनिरीक्षमाणास्ते जग्मुर्दूताः कार्यवशाद्द्रुतम् ॥२-६८-१४॥",
        "index": 14,
        "shloka_num": 14
    },
    {
        "text": "ते प्रसन्नोदकाम् दिव्याम् नानाविहगसेविताम् ।\nउपातिजग्मुर्वेगेन शरदण्डाम् जनाकुलाम् ॥२-६८-१५॥",
        "index": 15,
        "shloka_num": 15
    },
    {
        "text": "निकूलवृक्षमासाद्य दिव्यम् सत्योपयाचनम् ।\nअभिगम्याभिवाद्यम् तम् कुलिङ्गाम् प्राविशन् पुरीम् ॥२-६८-१६॥",
        "index": 16,
        "shloka_num": 16
    },
    {
        "text": "अभिकालम् ततः प्राप्यते बोधिभवनाच्च्युताम् ।\nपितृपैतामहीम् पुण्याम् तेरुरिक्षुमतीम् नदीम् ॥२-६८-१७॥",
        "index": 17,
        "shloka_num": 17
    },
    {
        "text": "अवेक्स्याञ्जलिपानाम्श्च ब्राह्मणान् वेदपारगान् ।\nययुर्मध्येन बाह्लीकान् सुदामानम् च पर्वतम् ॥२-६८-१८॥",
        "index": 18,
        "shloka_num": 18
    },
    {
        "text": "विष्णोः पदम् प्रेक्षमाणा विपाशाम् चापि शाल्मालीम् ।\nनदीर्वापीस्तटाकानि पल्वलानि सराम्सि च ॥२-६८-१९॥",
        "index": 19,
        "shloka_num": 19
    },
    {
        "text": "पस्यन्तो विविधाम्श्चापि सिमहव्याग्रमृगद्विपान् ।\nययुः पथातिमहता शासनम् भर्तुरीप्सवः ॥२-६८-२०॥",
        "index": 20,
        "shloka_num": 20
    },
    {
        "text": "ते श्रान्त वाहना दूता विकृष्टेन सता पथा ।\nगिरि व्रजम् पुर वरम् शीघ्रम् आसेदुर् अन्जसा ॥२-६८-२१॥",
        "index": 21,
        "shloka_num": 21
    },
    {
        "text": "भर्तुः प्रिय अर्थम् कुल रक्षण अर्थम् ।\nभर्तुः च वम्शस्य परिग्रह अर्थम् ।\nअहेडमानाः त्वरया स्म दूता ।\nरात्र्याम् तु ते तत् पुरम् एव याताः ॥२-६८-२२॥",
        "index": 22,
        "shloka_num": 22
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे दूतप्रेषणम् नाम अष्टषष्ठितमः सर्गः ॥२-६८॥",
        "index": 23,
        "shloka_num": null
    }
]