[
    {
        "text": "अथ श्रीमद्वाल्मीकीयरामायणे अयोध्याकाण्डे अन्तःपुराक्रन्दः नाम पञ्चषष्ठितमः सर्गः ॥२-६५॥",
        "index": 0,
        "shloka_num": null
    },
    {
        "text": "अथ रात्र्याम् व्यतीतायाम् प्रातर् एव अपरे अहनि ।\nवन्दिनः पर्युपातिष्ठम्स् तत् पार्थिव निवेशनम् ॥२-६५-१॥",
        "index": 1,
        "shloka_num": 1
    },
    {
        "text": "सूताः परमसम्स्काराः मङ्गआश्चोओत्तमश्रुताः ।\nगायकाः स्तुतिशीलाश्च निगदन्तः पृथक् पृथक् ॥२-६५-२॥",
        "index": 2,
        "shloka_num": 2
    },
    {
        "text": "राजानम् स्तुताम् तेषामुदात्ताभिहिताशिषाम् ।\nप्रासादाभोगविस्तीर्णः स्तुतिशब्दो ह्यवर्तत ॥२-६५-३॥",
        "index": 3,
        "shloka_num": 3
    },
    {
        "text": "ततस्तु स्तुवताम् तेषाम् सूतानाम् पाणिवादकाः ।\nअवदानान्युदाहृत्य पाणिवादा नवादयन् ॥२-६५-४॥",
        "index": 4,
        "shloka_num": 4
    },
    {
        "text": "तेन शब्देन विहगाः प्रतिबुद्धा विसस्वनुः ।\nशाखास्थाः पञ्जरस्थाश्च ये राजकुलगोचराः ॥२-६५-५॥",
        "index": 5,
        "shloka_num": 5
    },
    {
        "text": "व्याहृताः पुण्य्शब्दाश्च वीणानाम् चापि निस्स्वनाः ।\nआशीर्गेयम् च गाथानाम् पूरयामास वेश्म तत ॥२-६५-६॥",
        "index": 6,
        "shloka_num": 6
    },
    {
        "text": "ततः शुचि समाचाराः पर्युपस्थान कोविदः ।\nस्त्री वर्ष वर भूयिष्ठाउपतस्थुर् यथा पुरम् ॥२-६५-७॥",
        "index": 7,
        "shloka_num": 7
    },
    {
        "text": "हरि चन्दन सम्पृक्तम् उदकम् कान्चनैः घटैः ।\nआनिन्युः स्नान शिक्षा आज्ञा यथा कालम् यथा विधि ॥२-६५-८॥",
        "index": 8,
        "shloka_num": 8
    },
    {
        "text": "मन्गल आलम्भनीयानि प्राशनीयान् उपस्करान् ।\nउपनिन्युस् तथा अपि अन्याः कुमारी बहुलाः स्त्रियः ॥२-६५-९॥",
        "index": 9,
        "shloka_num": 9
    },
    {
        "text": "सर्वलक्षणसम्पन्नम् सर्वम् विधिवदर्चितम् ।\nसर्वम् सुगुणलक्स्मीवत्तद्भभूवाभिहारिकम् ॥२-६५-१०॥",
        "index": 10,
        "shloka_num": 10
    },
    {
        "text": "ततः सूर्योदयम् यावत्सर्वम् परिसमुत्सुकम् ।\nतस्थावनुपसम्प्राप्तम् किम् स्विदित्युपश् ॥२-६५-११॥",
        "index": 11,
        "shloka_num": 11
    },
    {
        "text": "अथ याः कोसल इन्द्रस्य शयनम् प्रत्यनन्तराः ।\nताः स्त्रियः तु समागम्य भर्तारम् प्रत्यबोधयन् ॥२-६५-१२॥",
        "index": 12,
        "shloka_num": 12
    },
    {
        "text": "तथाप्युचितवृत्तास्ता विनयेन नयेन च ।\nन ह्यस्य शयनम् स्पृष्ट्वा किम् चिदप्युपलेभिरे ॥२-६५-१३॥",
        "index": 13,
        "shloka_num": 13
    },
    {
        "text": "ताः स्त्रीयः स्वप्नशीलज्ञास्चेष्टासम्चलनादिषु ।\nता वेपथु परीताः च राज्ञः प्राणेषु शन्किताः ॥२-६५-१४॥",
        "index": 14,
        "shloka_num": 14
    },
    {
        "text": "प्रतिस्रोतः तृण अग्राणाम् सदृशम् सम्चकम्पिरे ।\nअथ सम्वेपमनानाम् स्त्रीणाम् दृष्ट्वा च पार्थिवम् ॥२-६५-१५॥",
        "index": 15,
        "shloka_num": 15
    },
    {
        "text": "यत् तत् आशन्कितम् पापम् तस्य जज्ञे विनिश्चयः ।\nकौसल्या च सुमित्रा च पुत्रशोकपराजिते ॥२-६५-१६॥",
        "index": 16,
        "shloka_num": 16
    },
    {
        "text": "प्रसुप्ते न प्रबुध्येते यथा कालसमन्विते ।\nनिष्प्रभा च विवर्णा च सन्ना शोकेन सन्नता ॥२-६५-१७॥",
        "index": 17,
        "shloka_num": 17
    },
    {
        "text": "न व्यराजत कौसल्या तारेव तिमिरावृता ।\nकौसल्यानन्तरम् राज्ञः सुमित्रा तदन्तनरम् ॥२-६५-१८॥",
        "index": 18,
        "shloka_num": 18
    },
    {
        "text": "न स्म विभ्राजते देवी शोकाश्रुलुलितानना ।\nते च दृष्ट्वा तथा सुप्ते शुभे देव्यौ च तम् नृपम् ॥२-६५-१९॥",
        "index": 19,
        "shloka_num": 19
    },
    {
        "text": "सुप्तमे वोद्गतप्राणमन्तः पुरमन्यत ।\nततः प्रचुक्रुशुर् दीनाः सस्वरम् ता वर अन्गनाः ॥२-६५-२०॥",
        "index": 20,
        "shloka_num": 20
    },
    {
        "text": "करेणवैव अरण्ये स्थान प्रच्युत यूथपाः ।\nतासाम् आक्रन्द शब्देन सहसा उद्गत चेतने ॥२-६५-२१॥",
        "index": 21,
        "shloka_num": 21
    },
    {
        "text": "कौसल्या च सुमित्राच त्यक्त निद्रे बभूवतुः ।\nकौसल्या च सुमित्रा च दृष्ट्वा स्पृष्ट्वा च पार्थिवम् ॥२-६५-२२॥",
        "index": 22,
        "shloka_num": 22
    },
    {
        "text": "हा नाथ इति परिक्रुश्य पेततुर् धरणी तले ।\nसा कोसल इन्द्र दुहिता वेष्टमाना मही तले ॥२-६५-२३॥",
        "index": 23,
        "shloka_num": 23
    },
    {
        "text": "न बभ्राज रजो ध्वस्ता तारा इव गगन च्युता ।\nनृपे शान्तगुणे जाते कौसल्याम् पतिताम् भुवि ॥२-६५-२४॥",
        "index": 24,
        "shloka_num": 24
    },
    {
        "text": "आपश्यम्स्ताः स्त्रियः सर्वा हताम् नागवधूमिव ।\nततः सर्वा नरेन्द्रस्य कैकेयीप्रमुखाः स्त्रियः ॥२-६५-२५॥",
        "index": 25,
        "shloka_num": 25
    },
    {
        "text": "रुदन्त्यः शोकसन्तप्ता निपेतुर्गतचेतनाः ।\nताभिः स बलवान्नादः क्रोशन्तीभिरनुद्रुतः ॥२-६५-२६॥",
        "index": 26,
        "shloka_num": 26
    },
    {
        "text": "येन स्फीतीकृतो भूयस्तद्गृहम् समनादयत् ।\nतत् समुत्त्रस्त सम्भ्रान्तम् पर्युत्सुक जन आकुलम् ॥२-६५-२७॥",
        "index": 27,
        "shloka_num": 27
    },
    {
        "text": "सर्वतः तुमुल आक्रन्दम् परिताप आर्त बान्धवम् ।\nसद्यो निपतित आनन्दम् दीन विक्लव दर्शनम् ॥२-६५-२८॥",
        "index": 28,
        "shloka_num": 28
    },
    {
        "text": "बभूव नर देवस्य सद्म दिष्ट अन्तम् ईयुषः ।\nअतीतम् आज्ञाय तु पार्थिव ऋषभम् ।\nयशस्विनम् सम्परिवार्य पत्नयः ।\nभृशम् रुदन्त्यः करुणम् सुदुह्खिताः ।\nप्रगृह्य बाहू व्यलपन्न् अनाथवत् ॥२-६५-२९॥",
        "index": 29,
        "shloka_num": 29
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे अन्तःपुराक्रन्दः नाम पञ्चषष्ठितमः सर्गः ॥२-६५॥",
        "index": 30,
        "shloka_num": null
    }
]