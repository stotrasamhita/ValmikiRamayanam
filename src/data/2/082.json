[
    {
        "text": "अथ श्रीमद्वाल्मीकीयरामायणे अयोध्याकाण्डे सेनाप्रस्थापनम् नाम द्व्यशीतितमः सर्गः ॥२-८२॥",
        "index": 0,
        "shloka_num": null
    },
    {
        "text": "ताम् आर्य गण सम्पूर्णाम् भरतः प्रग्रहाम् सभाम् ।\nददर्श बुद्धि सम्पन्नः पूर्ण चन्द्राम् निशाम् इव ॥२-८२-१॥",
        "index": 1,
        "shloka_num": 1
    },
    {
        "text": "आसनानि यथा न्यायम् आर्याणाम् विशताम् तदा ।\nअदृश्यत घन अपाये पूर्ण चन्द्रा इव शर्वरी ॥२-८२-२॥",
        "index": 2,
        "shloka_num": 2
    },
    {
        "text": "सा विद्वज्जनसम्पूर्णा सभा सुरुचिरा तदा ।\nअदृश्यत घनापाये पूर्णचन्द्रेव शर्वरी ॥२-८२-३॥",
        "index": 3,
        "shloka_num": 3
    },
    {
        "text": "राज्ञः तु प्रकृतीः सर्वाः समग्राः प्रेक्ष्य धर्मवित् ।\nइदम् पुरोहितः वाक्यम् भरतम् मृदु च अब्रवीत् ॥२-८२-४॥",
        "index": 4,
        "shloka_num": 4
    },
    {
        "text": "तात राजा दशरथः स्वर् गतः धर्मम् आचरन् ।\nधन धान्यवतीम् स्फीताम् प्रदाय पृथिवीम् तव ॥२-८२-५॥",
        "index": 5,
        "shloka_num": 5
    },
    {
        "text": "रामः तथा सत्य धृतिः सताम् धर्मम् अनुस्मरन् ।\nन अजहात् पितुर् आदेशम् शशी ज्योत्स्नाम् इव उदितः ॥२-८२-६॥",
        "index": 6,
        "shloka_num": 6
    },
    {
        "text": "पित्रा भ्रात्रा च ते दत्तम् राज्यम् निहत कण्टकम् ।\nतत् भुन्क्ष्व मुदित अमात्यः क्षिप्रम् एव अभिषेचय ॥२-८२-७॥",
        "index": 7,
        "shloka_num": 7
    },
    {
        "text": "उदीच्याः च प्रतीच्याः च दाक्षिणात्याः च केवलाः ।\nकोट्या अपर अन्ताः सामुद्रा रत्नानि अभिहरन्तु ते ॥२-८२-८॥",
        "index": 8,
        "shloka_num": 8
    },
    {
        "text": "तत् श्रुत्वा भरतः वाक्यम् शोकेन अभिपरिप्लुतः ।\nजगाम मनसा रामम् धर्मज्ञो धर्म कान्क्षया ॥२-८२-९॥",
        "index": 9,
        "shloka_num": 9
    },
    {
        "text": "स बाष्प कलया वाचा कल हम्स स्वरः युवा ।\nविललाप सभा मध्ये जगर्हे च पुरोहितम् ॥२-८२-१०॥",
        "index": 10,
        "shloka_num": 10
    },
    {
        "text": "चरित ब्रह्मचर्यस्य विद्या स्नातस्य धीमतः ।\nधर्मे प्रयतमानस्य को राज्यम् मद्विधो हरेत् ॥२-८२-११॥",
        "index": 11,
        "shloka_num": 11
    },
    {
        "text": "कथम् दशरथाज् जातः भवेद् राज्य अपहारकः ।\nराज्यम् च अहम् च रामस्य धर्मम् वक्तुम् इह अर्हसि ॥२-८२-१२॥",
        "index": 12,
        "shloka_num": 12
    },
    {
        "text": "ज्येष्ठः श्रेष्ठः च धर्म आत्मा दिलीप नहुष उपमः ।\nलब्धुम् अर्हति काकुत्स्थो राज्यम् दशरथो यथा ॥२-८२-१३॥",
        "index": 13,
        "shloka_num": 13
    },
    {
        "text": "अनार्य जुष्टम् अस्वर्ग्यम् कुर्याम् पापम् अहम् यदि ।\nइक्ष्वाकूणाम् अहम् लोके भवेयम् कुल पाम्सनः ॥२-८२-१४॥",
        "index": 14,
        "shloka_num": 14
    },
    {
        "text": "यद्द् हि मात्रा कृतम् पापम् न अहम् तत् अभिरोचये ।\nइहस्थो वन दुर्गस्थम् नमस्यामि कृत अन्जलिः ॥२-८२-१५॥",
        "index": 15,
        "shloka_num": 15
    },
    {
        "text": "रामम् एव अनुगच्चामि स राजा द्विपदाम् वरः ।\nत्रयाणाम् अपि लोकानाम् राघवो राज्यम् अर्हति ॥२-८२-१६॥",
        "index": 16,
        "shloka_num": 16
    },
    {
        "text": "तत् वाक्यम् धर्म सम्युक्तम् श्रुत्वा सर्वे सभासदः ।\nहर्षान् मुमुचुर् अश्रूणि रामे निहित चेतसः ॥२-८२-१७॥",
        "index": 17,
        "shloka_num": 17
    },
    {
        "text": "यदि तु आर्यम् न शक्ष्यामि विनिवर्तयितुम् वनात् ।\nवने तत्र एव वत्स्यामि यथा आर्यो लक्ष्मणः तथा ॥२-८२-१८॥",
        "index": 18,
        "shloka_num": 18
    },
    {
        "text": "सर्व उपायम् तु वर्तिष्ये विनिवर्तयितुम् बलात् ।\nसमक्षम् आर्य मिश्राणाम् साधूनाम् गुण वर्तिनाम् ॥२-८२-१९॥",
        "index": 19,
        "shloka_num": 19
    },
    {
        "text": "विष्टिकर्मान्तिकाः सर्वे मार्गशोधनरक्षकाः ।\nप्रस्थापिता मया पूर्वम् यात्रापि मम रोचते ॥२-८२-२०॥",
        "index": 20,
        "shloka_num": 20
    },
    {
        "text": "एवम् उक्त्वा तु धर्म आत्मा भरतः भ्रातृ वत्सलः ।\nसमीपस्थम् उवाच इदम् सुमन्त्रम् मन्त्र कोविदम् ॥२-८२-२१॥",
        "index": 21,
        "shloka_num": 21
    },
    {
        "text": "तूर्णम् उत्थाय गच्च त्वम् सुमन्त्र मम शासनात् ।\nयात्राम् आज्ञापय क्षिप्रम् बलम् चैव समानय ॥२-८२-२२॥",
        "index": 22,
        "shloka_num": 22
    },
    {
        "text": "एवम् उक्तः सुमन्त्रः तु भरतेन महात्मना ।\nहृष्टः सो अदिशत् सर्वम् यथा सम्दिष्टम् इष्टवत् ॥२-८२-२३॥",
        "index": 23,
        "shloka_num": 23
    },
    {
        "text": "ताः प्रहृष्टाः प्रकृतयो बल अध्यक्षा बलस्य च ।\nश्रुत्वा यात्राम् समाज्ञप्ताम् राघवस्य निवर्तने ॥२-८२-२४॥",
        "index": 24,
        "shloka_num": 24
    },
    {
        "text": "ततः योध अन्गनाः सर्वा भर्तृऋन् सर्वान् गृहे गृहे ।\nयात्रा गमनम् आज्ञाय त्वरयन्ति स्म हर्षिताः ॥२-८२-२५॥",
        "index": 25,
        "shloka_num": 25
    },
    {
        "text": "ते हयैः गो रथैः शीघ्रैः स्यन्दनैः च मनो जवैः ।\nसह योधैः बल अध्यक्षा बलम् सर्वम् अचोदयन् ॥२-८२-२६॥",
        "index": 26,
        "shloka_num": 26
    },
    {
        "text": "सज्जम् तु तत् बलम् दृष्ट्वा भरतः गुरु सम्निधौ ।\nरथम् मे त्वरयस्व इति सुमन्त्रम् पार्श्वतः अब्रवीत् ॥२-८२-२७॥",
        "index": 27,
        "shloka_num": 27
    },
    {
        "text": "भरतस्य तु तस्य आज्ञाम् प्रतिगृह्य प्रहर्षितः ।\nरथम् गृहीत्वा प्रययौ युक्तम् परम वाजिभिः ॥२-८२-२८॥",
        "index": 28,
        "shloka_num": 28
    },
    {
        "text": "स राघवः सत्य धृतिः प्रतापवान् ।\nब्रुवन् सुयुक्तम् दृढ सत्य विक्रमः ।\nगुरुम् महा अरण्य गतम् यशस्विनम् ।\nप्रसादयिष्यन् भरतः अब्रवीत् तदा ॥२-८२-२९॥",
        "index": 29,
        "shloka_num": 29
    },
    {
        "text": "तूण समुत्थाय सुमन्त्र गच्च ।\nबलस्य योगाय बल प्रधानान् ।\nआनेतुम् इच्चामि हि तम् वनस्थम् ।\nप्रसाद्य रामम् जगतः हिताय ॥२-८२-३०॥",
        "index": 30,
        "shloka_num": 30
    },
    {
        "text": "स सूत पुत्रः भरतेन सम्यग् ।\nआज्ञापितः सम्परिपूर्ण कामः ।\nशशास सर्वान् प्रकृति प्रधानान् ।\nबलस्य मुख्यामः च सुहृज् जनम् च ॥२-८२-३१॥",
        "index": 31,
        "shloka_num": 31
    },
    {
        "text": "ततः समुत्थाय कुले कुले ते ।\nराजन्य वैश्या वृषलाः च विप्राः ।\nअयूयुजन्न् उष्ट्र रथान् खरामः च ।\nनागान् हयामः चैव कुल प्रसूतान् ॥२-८२-३२॥",
        "index": 32,
        "shloka_num": 32
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे सेनाप्रस्थापनम् नाम द्व्यशीतितमः सर्गः ॥२-८२॥",
        "index": 33,
        "shloka_num": null
    }
]