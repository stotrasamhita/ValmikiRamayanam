[
    {
        "text": "अथ श्रीमद्वाल्मीकीयरामायणे अयोध्याकाण्डे दशरथौर्ध्वदैहिकम् नाम षट्सप्ततितमः सर्गः ॥२-७६॥",
        "index": 0,
        "shloka_num": null
    },
    {
        "text": "तम् एवम् शोक सम्तप्तम् भरतम् केकयी सुतम् ।\nउवाच वदताम् श्रेष्ठो वसिष्ठः श्रेष्ठ वाग् ऋषिः ॥२-७६-१॥",
        "index": 1,
        "shloka_num": 1
    },
    {
        "text": "अलम् शोकेन भद्रम् ते राज पुत्र महा यशः ।\nप्राप्त कालम् नर पतेः कुरु सम्यानम् उत्तरम् ॥२-७६-२॥",
        "index": 2,
        "shloka_num": 2
    },
    {
        "text": "वसिष्ठस्य वचः श्रुत्वा भरतः धारणाम् गतः ।\nप्रेत कार्याणि सर्वाणि कारयाम् आस धर्मवित् ॥२-७६-३॥",
        "index": 3,
        "shloka_num": 3
    },
    {
        "text": "उद्धृतम् तैल सम्क्लेदात् स तु भूमौ निवेशितम् ।\nआपीत वर्ण वदनम् प्रसुप्तम् इव भूमिपम् ॥२-७६-४॥",
        "index": 4,
        "shloka_num": 4
    },
    {
        "text": "सम्वेश्य शयने च अग्र्ये नाना रत्न परिष्कृते ।\nततः दशरथम् पुत्रः विललाप सुदुह्खितः ॥२-७६-५॥",
        "index": 5,
        "shloka_num": 5
    },
    {
        "text": "किम् ते व्यवसितम् राजन् प्रोषिते मय्य् अनागते ।\nविवास्य रामम् धर्मज्ञम् लक्ष्मणम् च महा बलम् ॥२-७६-६॥",
        "index": 6,
        "shloka_num": 6
    },
    {
        "text": "क्व यास्यसि महा राज हित्वा इमम् दुह्खितम् जनम् ।\nहीनम् पुरुष सिम्हेन रामेण अक्लिष्ट कर्मणा ॥२-७६-७॥",
        "index": 7,
        "shloka_num": 7
    },
    {
        "text": "योग क्षेमम् तु ते राजन् को अस्मिन् कल्पयिता पुरे ।\nत्वयि प्रयाते स्वः तात रामे च वनम् आश्रिते ॥२-७६-८॥",
        "index": 8,
        "shloka_num": 8
    },
    {
        "text": "विधवा पृथिवी राजम्स् त्वया हीना न राजते ।\nहीन चन्द्रा इव रजनी नगरी प्रतिभाति माम् ॥२-७६-९॥",
        "index": 9,
        "shloka_num": 9
    },
    {
        "text": "एवम् विलपमानम् तम् भरतम् दीन मानसम् ।\nअब्रवीद् वचनम् भूयो वसिष्ठः तु महान् ऋषिः ॥२-७६-१०॥",
        "index": 10,
        "shloka_num": 10
    },
    {
        "text": "प्रेत कार्याणि यानि अस्य कर्तव्यानि विशाम्पतेः ।\nतानि अव्यग्रम् महा बाहो क्रियताम् अविचारितम् ॥२-७६-११॥",
        "index": 11,
        "shloka_num": 11
    },
    {
        "text": "तथा इति भरतः वाक्यम् वसिष्ठस्य अभिपूज्य तत् ।\nऋत्विक् पुरोहित आचार्याम्स् त्वरयाम् आस सर्वशः ॥२-७६-१२॥",
        "index": 12,
        "shloka_num": 12
    },
    {
        "text": "ये तु अग्रतः नर इन्द्रस्याग्नि अगारात् बहिष् कृताः ।\nऋत्विग्भिर् याजकैः चैव ते ह्रियन्ते यथा विधि ॥२-७६-१३॥",
        "index": 13,
        "shloka_num": 13
    },
    {
        "text": "शिबिलायाम् अथ आरोप्य राजानम् गत चेतनम् ।\nबाष्प कण्ठा विमनसः तम् ऊहुः परिचारकाः ॥२-७६-१४॥",
        "index": 14,
        "shloka_num": 14
    },
    {
        "text": "हिरण्यम् च सुवर्णम् च वासाम्सि विविधानि च ।\nप्रकिरन्तः जना मार्गम् नृपतेर् अग्रतः ययुः ॥२-७६-१५॥",
        "index": 15,
        "shloka_num": 15
    },
    {
        "text": "चन्दन अगुरु निर्यासान् सरलम् पद्मकम् तथा ।\nदेव दारूणि च आहृत्य चिताम् चक्रुस् तथा अपरे ॥२-७६-१६॥",
        "index": 16,
        "shloka_num": 16
    },
    {
        "text": "गन्धान् उच्च अवचामः च अन्याम्स् तत्र दत्त्वा अथ भूमिपम् ।\nततः सम्वेशयाम् आसुः चिता मध्ये तम् ऋत्विजः ॥२-७६-१७॥",
        "index": 17,
        "shloka_num": 17
    },
    {
        "text": "तथा हुत अशनम् हुत्वा जेपुस् तस्य तदा ऋत्विजः ।\nजगुः च ते यथा शास्त्रम् तत्र सामानि सामगाः ॥२-७६-१८॥",
        "index": 18,
        "shloka_num": 18
    },
    {
        "text": "शिबिकाभिः च यानैः च यथा अर्हम् तस्य योषितः ।\nनगरान् निर्ययुस् तत्र वृद्धैः परिवृताः तदा ॥२-७६-१९॥",
        "index": 19,
        "shloka_num": 19
    },
    {
        "text": "प्रसव्यम् च अपि तम् चक्रुर् ऋत्विजो अग्नि चितम् नृपम् ।\nस्त्रियः च शोक सम्तप्ताः कौसल्या प्रमुखाः तदा ॥२-७६-२०॥",
        "index": 20,
        "shloka_num": 20
    },
    {
        "text": "क्रौन्चीनाम् इव नारीणाम् निनादः तत्र शुश्रुवे ।\nआर्तानाम् करुणम् काले क्रोशन्तीनाम् सहस्रशः ॥२-७६-२१॥",
        "index": 21,
        "shloka_num": 21
    },
    {
        "text": "ततः रुदन्त्यो विवशा विलप्य च पुनः पुनः ।\nयानेभ्यः सरयू तीरम् अवतेरुर् वर अन्गनाः ॥२-७६-२२॥",
        "index": 22,
        "shloka_num": 22
    },
    {
        "text": "कृत उदकम् ते भरतेन सार्धम् ।\nनृप अन्गना मन्त्रि पुरोहिताः च ।\nपुरम् प्रविश्य अश्रु परीत नेत्रा ।\nभूमौ दश अहम् व्यनयन्त दुह्खम् ॥२-७६-२३॥",
        "index": 23,
        "shloka_num": 23
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे दशरथौर्ध्वदैहिकम् नाम षट्सप्ततितमः सर्गः ॥२-७६॥",
        "index": 24,
        "shloka_num": null
    }
]