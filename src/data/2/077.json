[
    {
        "text": "अथ श्रीमद्वाल्मीकीयरामायणे अयोध्याकाण्डे भरतशत्रुघ्नविलापः नाम सप्तसप्ततितमः सर्गः ॥२-७७॥",
        "index": 0,
        "shloka_num": null
    },
    {
        "text": "ततः दश अहे अतिगते कृत शौचो नृप आत्मजः ।\nद्वादशे अहनि सम्प्राप्ते श्राद्ध कर्माणि अकारयत् ॥२-७७-१॥",
        "index": 1,
        "shloka_num": 1
    },
    {
        "text": "ब्राह्मणेभ्यो ददौ रत्नम् धनम् अन्नम् च पुष्कलम् ।\nवासाम्सि च महार्हाणि रत्नानि विविधानि च ॥२-७७-२॥",
        "index": 2,
        "shloka_num": 2
    },
    {
        "text": "बास्तिकम् बहु शुक्लम् च गाः च अपि शतशः तथा ।\nदासी दासम् च यानम् च वेश्मानि सुमहान्ति च ॥२-७७-३॥",
        "index": 3,
        "shloka_num": 3
    },
    {
        "text": "ब्राह्मणेभ्यो ददौ पुत्रः राज्ञः तस्य और्ध्वदैहिकम् ।\nततः प्रभात समये दिवसे अथ त्रयोदशे ॥२-७७-४॥",
        "index": 4,
        "shloka_num": 4
    },
    {
        "text": "विललाप महा बाहुर् भरतः शोक मूर्चितः ।\nशब्द अपिहित कण्ठः च शोधन अर्थम् उपागतः ॥२-७७-५॥",
        "index": 5,
        "shloka_num": 5
    },
    {
        "text": "चिता मूले पितुर् वाक्यम् इदम् आह सुदुह्खितः ।\nतात यस्मिन् निषृष्टः अहम् त्वया भ्रातरि राघवे ॥२-७७-६॥",
        "index": 6,
        "shloka_num": 6
    },
    {
        "text": "तस्मिन् वनम् प्रव्रजिते शून्ये त्यक्तः अस्म्य् अहम् त्वया ।\nयथा गतिर् अनाथायाः पुत्रः प्रव्राजितः वनम् ॥२-७७-७॥",
        "index": 7,
        "shloka_num": 7
    },
    {
        "text": "ताम् अम्बाम् तात कौसल्याम् त्यक्त्वा त्वम् क्व गतः नृप ।\nदृष्ट्वा भस्म अरुणम् तच् च दग्ध अस्थि स्थान मण्डलम् ॥२-७७-८॥",
        "index": 8,
        "shloka_num": 8
    },
    {
        "text": "पितुः शरीर निर्वाणम् निष्टनन् विषसाद ह ।\nस तु दृष्ट्वा रुदन् दीनः पपात धरणी तले ॥२-७७-९॥",
        "index": 9,
        "shloka_num": 9
    },
    {
        "text": "उत्थाप्यमानः शक्रस्य यन्त्र ध्वजैव च्युतः ।\nअभिपेतुस् ततः सर्वे तस्य अमात्याः शुचि व्रतम् ॥२-७७-१०॥",
        "index": 10,
        "shloka_num": 10
    },
    {
        "text": "अन्त काले निपतितम् ययातिम् ऋषयो यथा ।\nशत्रुघ्नः च अपि भरतम् दृष्ट्वा शोक परिप्लुतम् ॥२-७७-११॥",
        "index": 11,
        "shloka_num": 11
    },
    {
        "text": "विसम्ज्ञो न्यपतत् भूमौ भूमि पालम् अनुस्मरन् ।\nउन्मत्तैव निश्चेता विललाप सुदुह्खितः ॥२-७७-१२॥",
        "index": 12,
        "shloka_num": 12
    },
    {
        "text": "स्मृत्वा पितुर् गुण अन्गानि तनि तानि तदा तदा ।\nमन्थरा प्रभवः तीव्रः कैकेयी ग्राह सम्कुलः ॥२-७७-१३॥",
        "index": 13,
        "shloka_num": 13
    },
    {
        "text": "वर दानमयो अक्षोभ्यो अमज्जयत् शोक सागरः ।\nसुकुमारम् च बालम् च सततम् लालितम् त्वया ॥२-७७-१४॥",
        "index": 14,
        "shloka_num": 14
    },
    {
        "text": "क्व तात भरतम् हित्वा विलपन्तम् गतः भवान् ।\nननु भोज्येषु पानेषु वस्त्रेष्व् आभरणेषु च ॥२-७७-१५॥",
        "index": 15,
        "shloka_num": 15
    },
    {
        "text": "प्रवारयसि नः सर्वाम्स् तन् नः को अद्य करिष्यति ।\nअवदारण काले तु पृथिवी न अवदीर्यते ॥२-७७-१६॥",
        "index": 16,
        "shloka_num": 16
    },
    {
        "text": "विहीना या त्वया राज्ञा धर्मज्ञेन महात्मना ।\nपितरि स्वर्गम् आपन्ने रामे च अरण्यम् आश्रिते ॥२-७७-१७॥",
        "index": 17,
        "shloka_num": 17
    },
    {
        "text": "किम् मे जीवित सामर्थ्यम् प्रवेक्ष्यामि हुत अशनम् ।\nहीनो भ्रात्रा च पित्रा च शून्याम् इक्ष्वाकु पालिताम् ॥२-७७-१८॥",
        "index": 18,
        "shloka_num": 18
    },
    {
        "text": "अयोध्याम् न प्रवेक्ष्यामि प्रवेक्ष्यामि तपो वनम् ।\nतयोः विलपितम् श्रुत्वा व्यसनम् च अन्ववेक्ष्य तत् ॥२-७७-१९॥",
        "index": 19,
        "shloka_num": 19
    },
    {
        "text": "भृशम् आर्ततरा भूयः सर्वएव अनुगामिनः ।\nततः विषण्णौ श्रान्तौ च शत्रुघ्न भरताव् उभौ ॥२-७७-२०॥",
        "index": 20,
        "shloka_num": 20
    },
    {
        "text": "धरण्याम् सम्व्यचेष्टेताम् भग्न शृन्गाव् इव ऋषभौ ।\nततः प्रकृतिमान् वैद्यः पितुर् एषाम् पुरोहितः ॥२-७७-२१॥",
        "index": 21,
        "shloka_num": 21
    },
    {
        "text": "वसिष्ठो भरतम् वाक्यम् उत्थाप्य तम् उवाच ह ।\nत्रयोदशोऽयम् दिवसः पितुर्वृत्तस्य ते विभो ॥२-७७-२२॥",
        "index": 22,
        "shloka_num": 22
    },
    {
        "text": "सावशेषास्थिनिचये किमिह त्वम् विलम्बसे ।\nत्रीणि द्वन्द्वानि भूतेषु प्रवृत्तानि अविशेषतः ॥२-७७-२३॥",
        "index": 23,
        "shloka_num": 23
    },
    {
        "text": "तेषु च अपरिहार्येषु न एवम् भवितुम् अर्हति ।\nसुमन्त्रः च अपि शत्रुघ्नम् उत्थाप्य अभिप्रसाद्य च ॥२-७७-२४॥",
        "index": 24,
        "shloka_num": 24
    },
    {
        "text": "श्रावयाम् आस तत्त्वज्ञः सर्व भूत भव अभवौ ।\nउत्थितौ तौ नर व्याघ्रौ प्रकाशेते यशस्विनौ ॥२-७७-२५॥",
        "index": 25,
        "shloka_num": 25
    },
    {
        "text": "वर्ष आतप परिक्लिन्नौ पृथग् इन्द्र ध्वजाव् इव ।\nअश्रूणि परिमृद्नन्तौ रक्त अक्षौ दीन भाषिणौ ॥२-७७-२६॥",
        "index": 26,
        "shloka_num": 26
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे भरतशत्रुघ्नविलापः नाम सप्तसप्ततितमः सर्गः ॥२-७७॥",
        "index": 27,
        "shloka_num": null
    }
]