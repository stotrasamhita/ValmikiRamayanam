[
    {
        "text": "अथ श्रीमद्वाल्मीकीयरामायणे अयोध्याकाण्डे जानपदाक्रोशः नाम एकोनपञ्चाशः सर्गः ॥२-४९॥",
        "index": 0,
        "shloka_num": null
    },
    {
        "text": "रामः अपि रात्रि शेषेण तेन एव महद् अन्तरम् ।\nजगाम पुरुष व्याघ्रः पितुर् आज्ञाम् अनुस्मरन् ॥२-४९-१॥",
        "index": 1,
        "shloka_num": 1
    },
    {
        "text": "तथैव गच्चतः तस्य व्यपायात् रजनी शिवा ।\nउपास्य स शिवाम् सम्ध्याम् विषय अन्तम् व्यगाहत ॥२-४९-२॥",
        "index": 2,
        "shloka_num": 2
    },
    {
        "text": "ग्रामान् विकृष्ट सीमान् तान् पुष्पितानि वनानि च ।\nपश्यन्न् अतिययौ शीघ्रम् शरैः इव हय उत्तमैः ॥२-४९-३॥",
        "index": 3,
        "shloka_num": 3
    },
    {
        "text": "शृण्वन् वाचो मनुष्याणाम् ग्राम सम्वास वासिनाम् ।\nराजानम् धिग् दशरथम् कामस्य वशम् आगतम् ॥२-४९-४॥",
        "index": 4,
        "shloka_num": 4
    },
    {
        "text": "हा नृशम्स अद्य कैकेयी पापा पाप अनुबन्धिनी ।\nतीक्ष्णा सम्भिन्न मर्यादा तीक्ष्णे कर्मणि वर्तते ॥२-४९-५॥",
        "index": 5,
        "shloka_num": 5
    },
    {
        "text": "या पुत्रम् ईदृशम् राज्ञः प्रवासयति धार्मिकम् ।\nवन वासे महा प्राज्ञम् सानुक्रोशम् अतन्द्रितम् ॥२-४९-६॥",
        "index": 6,
        "shloka_num": 6
    },
    {
        "text": "कथम् नाम महाभागा सीता जनकनन्दिनी ।\nसदा सुखेष्वभिरता दुःखान्यनुभविष्यति ॥२-४९-७॥",
        "index": 7,
        "shloka_num": 7
    },
    {
        "text": "अहो दशरथो राजा निस्नेहः स्वसुत प्रियम् ।\nप्रजानामनघम् रामम् परित्यक्तुमिहेच्छति ॥२-४९-८॥",
        "index": 8,
        "shloka_num": 8
    },
    {
        "text": "एता वाचो मनुष्याणाम् ग्राम सम्वास वासिनाम् ।\nशृण्वन्न् अति ययौ वीरः कोसलान् कोसल ईश्वरः ॥२-४९-९॥",
        "index": 9,
        "shloka_num": 9
    },
    {
        "text": "ततः वेद श्रुतिम् नाम शिव वारि वहाम् नदीम् ।\nउत्तीर्य अभिमुखः प्रायात् अगस्त्य अध्युषिताम् दिशम् ॥२-४९-१०॥",
        "index": 10,
        "shloka_num": 10
    },
    {
        "text": "गत्वा तु सुचिरम् कालम् ततः शीत जलाम् नदीम् ।\nगोमतीम् गोयुत अनूपाम् अतरत् सागरम् गमाम् ॥२-४९-११॥",
        "index": 11,
        "shloka_num": 11
    },
    {
        "text": "गोमतीम् च अपि अतिक्रम्य राघवः शीघ्रगैः हयैः ।\nमयूर हम्स अभिरुताम् ततार स्यन्दिकाम् नदीम् ॥२-४९-१२॥",
        "index": 12,
        "shloka_num": 12
    },
    {
        "text": "स महीम् मनुना राज्ञा दत्ताम् इक्ष्वाकवे पुरा ।\nस्फीताम् राष्ट्र आवृताम् रामः वैदेहीम् अन्वदर्शयत् ॥२-४९-१३॥",
        "index": 13,
        "shloka_num": 13
    },
    {
        "text": "सूतैति एव च आभाष्य सारथिम् तम् अभीक्ष्णशः ।\nहम्स मत्त स्वरः श्रीमान् उवाच पुरुष ऋषभः ॥२-४९-१४॥",
        "index": 14,
        "shloka_num": 14
    },
    {
        "text": "कदा अहम् पुनर् आगम्य सरय्वाः पुष्पिते वने ।\nमृगयाम् पर्याटष्यामि मात्रा पित्रा च सम्गतः ॥२-४९-१५॥",
        "index": 15,
        "shloka_num": 15
    },
    {
        "text": "न अत्यर्थम् अभिकान्क्षामि मृगयाम् सरयू वने ।\nरतिर् हि एषा अतुला लोके राज ऋषि गण सम्मता ॥२-४९-१६॥",
        "index": 16,
        "shloka_num": 16
    },
    {
        "text": "राजर्षीणाम् हि लोकेऽस्मिन् रत्यर्थम् मृगया वने ।\nकाले कृताम् ताम् मनुजैर्धन्विनामभिकाङ्क्षिताम् ॥२-४९-१७॥",
        "index": 17,
        "shloka_num": 17
    },
    {
        "text": "स तम् अध्वानम् ऐक्ष्वाकः सूतम् मधुरया गिरातम् तम् अर्थम् अभिप्रेत्य ययौवाक्यम् उदीरयन् ॥२-४९-१८॥",
        "index": 18,
        "shloka_num": 18
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे जानपदाक्रोशः नाम एकोनपञ्चाशः सर्गः ॥२-४९॥",
        "index": 19,
        "shloka_num": null
    }
]