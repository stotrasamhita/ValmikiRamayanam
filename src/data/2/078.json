[
    {
        "text": "अथ श्रीमद्वाल्मीकीयरामायणे अयोध्याकाण्डे कुब्जाविक्षेपः नाम अष्टसप्ततितमः सर्गः ॥२-७८॥",
        "index": 0,
        "shloka_num": null
    },
    {
        "text": "अत्र यात्राम् समीहन्तम् शत्रुघ्नः लक्ष्मण अनुजः ।\nभरतम् शोक सम्तप्तम् इदम् वचनम् अब्रवीत् ॥२-७८-१॥",
        "index": 1,
        "shloka_num": 1
    },
    {
        "text": "गतिर् यः सर्व भूतानाम् दुह्खे किम् पुनर् आत्मनः ।\nस रामः सत्त्व सम्पन्नः स्त्रिया प्रव्राजितः वनम् ॥२-७८-२॥",
        "index": 2,
        "shloka_num": 2
    },
    {
        "text": "बलवान् वीर्य सम्पन्नो लक्ष्मणो नाम यो अपि असौ ।\nकिम् न मोचयते रामम् कृत्वा अपि पितृ निग्रहम् ॥२-७८-३॥",
        "index": 3,
        "shloka_num": 3
    },
    {
        "text": "पूर्वम् एव तु निग्राह्यः समवेक्ष्य नय अनयौ ।\nउत्पथम् यः समारूढो नार्या राजा वशम् गतः ॥२-७८-४॥",
        "index": 4,
        "shloka_num": 4
    },
    {
        "text": "इति सम्भाषमाणे तु शत्रुघ्ने लक्ष्मण अनुजे ।\nप्राग् द्वारे अभूत् तदा कुब्जा सर्व आभरण भूषिता ॥२-७८-५॥",
        "index": 5,
        "shloka_num": 5
    },
    {
        "text": "लिप्ता चन्दन सारेण राज वस्त्राणि बिभ्रती ।\nविविधम् विविधैस्तैस्तैर्भूषणैश्च विभूषिता ॥२-७८-६॥",
        "index": 6,
        "shloka_num": 6
    },
    {
        "text": "मेखला दामभिः चित्रै रज्जु बद्धा इव वानरी ।\nबभासे बहुभिर्बद्धा रज्जुबद्देव वानरी ॥२-७८-७॥",
        "index": 7,
        "shloka_num": 7
    },
    {
        "text": "ताम् समीक्ष्य तदा द्वाह्स्थो भृशम् पापस्य कारिणीम् ।\nगृहीत्वा अकरुणम् कुब्जाम् शत्रुघ्नाय न्यवेदयत् ॥२-७८-८॥",
        "index": 8,
        "shloka_num": 8
    },
    {
        "text": "यस्याः कृते वने रामः न्यस्त देहः च वः पिता ।\nसा इयम् पापा नृशम्सा च तस्याः कुरु यथा मति ॥२-७८-९॥",
        "index": 9,
        "shloka_num": 9
    },
    {
        "text": "शत्रुघ्नः च तत् आज्ञाय वचनम् भृश दुह्खितः ।\nअन्तः पुर चरान् सर्वान् इति उवाच धृत व्रतः ॥२-७८-१०॥",
        "index": 10,
        "shloka_num": 10
    },
    {
        "text": "तीव्रम् उत्पादितम् दुह्खम् भ्रातृऋणाम् मे तथा पितुः ।\nयया सा इयम् नृशम्सस्य कर्मणः फलम् अश्नुताम् ॥२-७८-११॥",
        "index": 11,
        "shloka_num": 11
    },
    {
        "text": "एवम् उक्ता च तेन आशु सखी जन समावृता ।\nगृहीता बलवत् कुब्जा सा तत् गृहम् अनादयत् ॥२-७८-१२॥",
        "index": 12,
        "shloka_num": 12
    },
    {
        "text": "ततः सुभृश सम्तप्तः तस्याः सर्वः सखी जनः ।\nक्रुद्धम् आज्ञाय शत्रुघ्नम् व्यपलायत सर्वशः ॥२-७८-१३॥",
        "index": 13,
        "shloka_num": 13
    },
    {
        "text": "अमन्त्रयत कृत्स्नः च तस्याः सर्व सखी जनः ।\nयथा अयम् समुपक्रान्तः निह्शेषम् नः करिष्यति ॥२-७८-१४॥",
        "index": 14,
        "shloka_num": 14
    },
    {
        "text": "सानुक्रोशाम् वदान्याम् च धर्मज्ञाम् च यशस्विनीम् ।\nकौसल्याम् शरणम् यामः सा हि नो अस्तु ध्रुवा गतिः ॥२-७८-१५॥",
        "index": 15,
        "shloka_num": 15
    },
    {
        "text": "स च रोषेण ताम्र अक्षः शत्रुघ्नः शत्रु तापनः ।\nविचकर्ष तदा कुब्जाम् क्रोशन्तीम् पृथिवी तले ॥२-७८-१६॥",
        "index": 16,
        "shloka_num": 16
    },
    {
        "text": "तस्या हि आकृष्यमाणाया मन्थरायाः ततः ततः ।\nचित्रम् बहु विधम् भाण्डम् पृथिव्याम् तत् व्यशीर्यत ॥२-७८-१७॥",
        "index": 17,
        "shloka_num": 17
    },
    {
        "text": "तेन भाण्डेन सम्कीर्णम् श्रीमद् राज निवेशनम् ।\nअशोभत तदा भूयः शारदम् गगनम् यथा ॥२-७८-१८॥",
        "index": 18,
        "shloka_num": 18
    },
    {
        "text": "स बली बलवत् क्रोधात् गृहीत्वा पुरुष ऋषभः ।\nकैकेयीम् अभिनिर्भर्त्स्य बभाषे परुषम् वचः ॥२-७८-१९॥",
        "index": 19,
        "shloka_num": 19
    },
    {
        "text": "तैः वाक्यैः परुषैः दुह्खैः कैकेयी भृश दुह्हिता ।\nशत्रुघ्न भय सम्त्रस्ता पुत्रम् शरणम् आगता ॥२-७८-२०॥",
        "index": 20,
        "shloka_num": 20
    },
    {
        "text": "ताम् प्रेक्ष्य भरतः क्रुद्धम् शत्रुघ्नम् इदम् अब्रवीत् ।\nअवध्याः सर्व भूतानाम् प्रमदाः क्षम्यताम् इति ॥२-७८-२१॥",
        "index": 21,
        "shloka_num": 21
    },
    {
        "text": "हन्याम् अहम् इमाम् पापाम् कैकेयीम् दुष्ट चारिणीम् ।\nयदि माम् धार्मिको रामः न असूयेन् मातृ घातकम् ॥२-७८-२२॥",
        "index": 22,
        "shloka_num": 22
    },
    {
        "text": "इमाम् अपि हताम् कुब्जाम् यदि जानाति राघवः ।\nत्वाम् च माम् चैव धर्म आत्मा न अभिभाषिष्यते ध्रुवम् ॥२-७८-२३॥",
        "index": 23,
        "shloka_num": 23
    },
    {
        "text": "भरतस्य वचः श्रुत्वा शत्रुघ्नः लक्ष्मण अनुजः ।\nन्यवर्तत ततः रोषात् ताम् मुमोच च मन्थराम् ॥२-७८-२४॥",
        "index": 24,
        "shloka_num": 24
    },
    {
        "text": "सा पाद मूले कैकेय्या मन्थरा निपपात ह ।\nनिह्श्वसन्ती सुदुह्ख आर्ता कृपणम् विललाप च ॥२-७८-२५॥",
        "index": 25,
        "shloka_num": 25
    },
    {
        "text": "शत्रुघ्न विक्षेप विमूढ सम्ज्ञाम् ।\nसमीक्ष्य कुब्जाम् भरतस्य माता ।\nशनैः समाश्वासयद् आर्त रूपाम् ।\nक्रौन्चीम् विलग्नाम् इव वीक्षमाणाम् ॥२-७८-२६॥",
        "index": 26,
        "shloka_num": 26
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कुब्जाविक्षेपः नाम अष्टसप्ततितमः सर्गः ॥२-७८॥",
        "index": 27,
        "shloka_num": null
    }
]