[
    {
        "text": "अथ श्रीमद्वाल्मीकीयरामायणे अयोध्याकाण्डे कौसल्योपालम्भः नाम एकषष्ठितमः सर्गः ॥२-६१॥",
        "index": 0,
        "shloka_num": null
    },
    {
        "text": "वनम् गते धर्म परे रामे रमयताम् वरे ।\nकौसल्या रुदती स्वार्ता भर्तारम् इदम् अब्रवीत् ॥२-६१-१॥",
        "index": 1,
        "shloka_num": 1
    },
    {
        "text": "यद्यपि त्रिषु लोकेषु प्रथितम् ते मयद् यशः ।\nसानुक्रोशो वदान्यः च प्रिय वादी च राघवः ॥२-६१-२॥",
        "index": 2,
        "shloka_num": 2
    },
    {
        "text": "कथम् नर वर श्रेष्ठ पुत्रौ तौ सह सीतया ।\nदुह्खितौ सुख सम्वृद्धौ वने दुह्खम् सहिष्यतः ॥२-६१-३॥",
        "index": 3,
        "shloka_num": 3
    },
    {
        "text": "सा नूनम् तरुणी श्यामा सुकुमारी सुख उचिता ।\nकथम् उष्णम् च शीतम् च मैथिली प्रसहिष्यते ॥२-६१-४॥",
        "index": 4,
        "shloka_num": 4
    },
    {
        "text": "भुक्त्वा अशनम् विशाल अक्षी सूप दम्श अन्वितम् शुभम् ।\nवन्यम् नैवारम् आहारम् कथम् सीता उपभोक्ष्यते ॥२-६१-५॥",
        "index": 5,
        "shloka_num": 5
    },
    {
        "text": "गीत वादित्र निर्घोषम् श्रुत्वा शुभम् अनिन्दिता ।\nकथम् क्रव्य अद सिम्हानाम् शब्दम् श्रोष्यति अशोभनम् ॥२-६१-६॥",
        "index": 6,
        "shloka_num": 6
    },
    {
        "text": "महा इन्द्र ध्वज सम्काशः क्व नु शेते महा भुजः ।\nभुजम् परिघ सम्काशम् उपधाय महा बलः ॥२-६१-७॥",
        "index": 7,
        "shloka_num": 7
    },
    {
        "text": "पद्म वर्णम् सुकेश अन्तम् पद्म निह्श्वासम् उत्तमम् ।\nकदा द्रक्ष्यामि रामस्य वदनम् पुष्कर ईक्षणम् ॥२-६१-८॥",
        "index": 8,
        "shloka_num": 8
    },
    {
        "text": "वज्र सारमयम् नूनम् हृदयम् मे न सम्शयः ।\nअपश्यन्त्या न तम् यद् वै फलति इदम् सहस्रधा ॥२-६१-९॥",
        "index": 9,
        "shloka_num": 9
    },
    {
        "text": "यत्त्वया करुणम् कर्म व्यपोह्य मम बान्धवाः ।\nनिरस्ता परिधावन्ति सुखार्हः कृपणा वने ॥२-६१-१०॥",
        "index": 10,
        "shloka_num": 10
    },
    {
        "text": "यदि पञ्चदशे वर्षे राघवः पुनरेष्यति ।\nजह्याद्राज्यम् च कोशम् च भरतो नोपल्स्ख्यते ॥२-६१-११॥",
        "index": 11,
        "shloka_num": 11
    },
    {
        "text": "भोजयन्ति किल श्राद्धे केचित्स्वनेव बान्धवान् ।\nततः पश्चात्समीक्षन्ते कृतकार्या द्विजर्षभान् ॥२-६१-१२॥",
        "index": 12,
        "shloka_num": 12
    },
    {
        "text": "तत्र ये गुणवन्तश्च विद्वाम्सश्च द्विजातयः ।\nन पश्चात्तेऽभिमन्यन्ते सुधामपि सुरोपमाः ॥२-६१-१३॥",
        "index": 13,
        "shloka_num": 13
    },
    {
        "text": "ब्राह्मणेष्वपि तृप्तेषु पश्चाद्भोक्तुम् द्विजर्षभाः ।\nनाभ्युपैतुमलम् प्राज्ञाः शृङ्गच्चेदमिवर्ष्भाः ॥२-६१-१४॥",
        "index": 14,
        "shloka_num": 14
    },
    {
        "text": "एवम् कनीयसा भ्रात्रा भुक्तम् राज्यम् विशाम् पते ।\nभ्राता ज्येष्ठा वरिष्ठाः च किम् अर्थम् न अवमम्स्यते ॥२-६१-१५॥",
        "index": 15,
        "shloka_num": 15
    },
    {
        "text": "न परेण आहृतम् भक्ष्यम् व्याघ्रः खादितुम् इच्चति ।\nएवम् एव नर व्याघ्रः पर लीढम् न मम्स्यते ॥२-६१-१६॥",
        "index": 16,
        "shloka_num": 16
    },
    {
        "text": "हविर् आज्यम् पुरोडाशाः कुशा यूपाः च खादिराः ।\nन एतानि यात यामानि कुर्वन्ति पुनर् अध्वरे ॥२-६१-१७॥",
        "index": 17,
        "shloka_num": 17
    },
    {
        "text": "तथा हि आत्तम् इदम् राज्यम् हृत साराम् सुराम् इव ।\nन अभिमन्तुम् अलम् रामः नष्ट सोमम् इव अध्वरम् ॥२-६१-१८॥",
        "index": 18,
        "shloka_num": 18
    },
    {
        "text": "न एवम् विधम् असत्कारम् राघवो मर्षयिष्यति ।\nबलवान् इव शार्दूलो बालधेर् अभिमर्शनम् ॥२-६१-१९॥",
        "index": 19,
        "shloka_num": 19
    },
    {
        "text": "नैतस्य सहिता लोका भयम् कुर्युर्महामृधे ।\nअधर्मम् त्विह धर्मात्मा लोकम् धर्मेण योजयेत् ॥२-६१-२०॥",
        "index": 20,
        "shloka_num": 20
    },
    {
        "text": "नन्वसौ काञ्चनैर्बाणैर्महावीर्यो महाभुजः ।\nयुगान्त इव भूतानि सागरानपि निर्दहेत् ॥२-६१-२१॥",
        "index": 21,
        "shloka_num": 21
    },
    {
        "text": "स तादृशः सिम्ह बलो वृषभ अक्षो नर ऋषभः ।\nस्वयम् एव हतः पित्रा जलजेन आत्मजो यथा ॥२-६१-२२॥",
        "index": 22,
        "shloka_num": 22
    },
    {
        "text": "द्विजाति चरितः धर्मः शास्त्र दृष्टः सनातनः ।\nयदि ते धर्म निरते त्वया पुत्रे विवासिते ॥२-६१-२३॥",
        "index": 23,
        "shloka_num": 23
    },
    {
        "text": "गतिर् एवाक् पतिर् नार्या द्वितीया गतिर् आत्मजः ।\nतृतीया ज्ञातयो राजमः चतुर्थी न इह विद्यते ॥२-६१-२४॥",
        "index": 24,
        "shloka_num": 24
    },
    {
        "text": "तत्र त्वम् चैव मे न अस्ति रामः च वनम् आश्रितः ।\nन वनम् गन्तुम् इच्चामि सर्वथा हि हता त्वया ॥२-६१-२५॥",
        "index": 25,
        "shloka_num": 25
    },
    {
        "text": "हतम् त्वया राज्यम् इदम् सराष्ट्रम् ।\nहतः तथा आत्मा सह मन्त्रिभिः च ।\nहता सपुत्रा अस्मि हताः च पौराः ।\nसुतः च भार्या च तव प्रहृष्टौ ॥२-६१-२६॥",
        "index": 26,
        "shloka_num": 26
    },
    {
        "text": "इमाम् गिरम् दारुण शब्द सम्श्रिताम् ।\nनिशम्य राजा अपि मुमोह दुह्खितः ।\nततः स शोकम् प्रविवेश पार्थिवः ।\nस्वदुष्कृतम् च अपि पुनः तदा अस्मरत् ॥२-६१-२७॥",
        "index": 27,
        "shloka_num": 27
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कौसल्योपालम्भः नाम एकषष्ठितमः सर्गः ॥२-६१॥",
        "index": 28,
        "shloka_num": null
    }
]