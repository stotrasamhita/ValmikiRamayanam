[
    {
        "text": "अथ श्रीमद्वाल्मीकीयरामायणे अयोध्याकाण्डे चित्रकूटनिवासः नाम षट्पञ्चाशः सर्गः ॥२-५६॥",
        "index": 0,
        "shloka_num": null
    },
    {
        "text": "अथ रात्र्याम् व्यतीतायाम् अवसुप्तम् अनन्तरम् ।\nप्रबोधयाम् आस शनैः लक्ष्मणम् रघु नन्दनः ॥२-५६-१॥",
        "index": 1,
        "shloka_num": 1
    },
    {
        "text": "सौमित्रे शृणु वन्यानाम् वल्गु व्याहरताम् स्वनम् ।\nसम्प्रतिष्ठामहे कालः प्रस्थानस्य परम् तप ॥२-५६-२॥",
        "index": 2,
        "shloka_num": 2
    },
    {
        "text": "स सुप्तः समये भ्रात्रा लक्ष्मणः प्रतिबोधितः ।\nजहौ निद्राम् च तन्द्रीम् च प्रसक्तम् च पथि श्रमम् ॥२-५६-३॥",
        "index": 3,
        "shloka_num": 3
    },
    {
        "text": "ततौत्थाय ते सर्वे स्पृष्ट्वा नद्याः शिवम् जलम् ।\nपन्थानम् ऋषिणा उद्दिष्टम् चित्र कूटस्य तम् ययुः ॥२-५६-४॥",
        "index": 4,
        "shloka_num": 4
    },
    {
        "text": "ततः सम्प्रस्थितः काले रामः सौमित्रिणा सह ।\nसीताम् कमल पत्र अक्षीम् इदम् वचनम् अब्रवीत् ॥२-५६-५॥",
        "index": 5,
        "shloka_num": 5
    },
    {
        "text": "आदीप्तान् इव वैदेहि सर्वतः पुष्पितान् नगान् ।\nस्वैः पुष्पैः किम्शुकान् पश्य मालिनः शिशिर अत्यये ॥२-५६-६॥",
        "index": 6,
        "shloka_num": 6
    },
    {
        "text": "पश्य भल्लातकान् फुल्लान् नरैः अनुपसेवितान् ।\nफल पत्रैः अवनतान् नूनम् शक्ष्यामि जीवितुम् ॥२-५६-७॥",
        "index": 7,
        "shloka_num": 7
    },
    {
        "text": "पश्य द्रोण प्रमाणानि लम्बमानानि लक्ष्मण ।\nमधूनि मधु कारीभिः सम्भृतानि नगे नगे ॥२-५६-८॥",
        "index": 8,
        "shloka_num": 8
    },
    {
        "text": "एष क्रोशति नत्यूहः तम् शिखी प्रतिकूजति ।\nरमणीये वन उद्देशे पुष्प सम्स्तर सम्कटे ॥२-५६-९॥",
        "index": 9,
        "shloka_num": 9
    },
    {
        "text": "मातम्ग यूथ अनुसृतम् पक्षि सम्घ अनुनादितम् ।\nचित्र कूटम् इमम् पश्य प्रवृद्ध शिखरम् गिरिम् ॥२-५६-१०॥",
        "index": 10,
        "shloka_num": 10
    },
    {
        "text": "समभूमितले रम्ये द्रुमैर्बहुभिरावृते ।\nपुण्ये रम्स्यामहे तात चित्रकूटस्य कानने ॥२-५६-११॥",
        "index": 11,
        "shloka_num": 11
    },
    {
        "text": "ततः तौ पाद चारेण गच्चन्तौ सह सीतया ।\nरम्यम् आसेदतुः शैलम् चित्र कूटम् मनो रमम् ॥२-५६-१२॥",
        "index": 12,
        "shloka_num": 12
    },
    {
        "text": "तम् तु पर्वतम् आसाद्य नाना पक्षि गण आयुतम् ।\nबहुमूलफलम् रम्यम् सम्पन्नम् सरसोदकम् ॥२-५६-१३॥",
        "index": 13,
        "shloka_num": 13
    },
    {
        "text": "मनोज्नोऽयम् तिरिः सौम्य नानाद्रुमलतायतह् ।\nबहुमूलफलो रम्यः स्वाजीवः प्रतिभाति मे ॥२-५६-१४॥",
        "index": 14,
        "shloka_num": 14
    },
    {
        "text": "मनयश्च महात्मानो वसन्त्य शिलोच्चये ।\nअयम् वासो भवेत् तावद् अत्र सौम्य रमेमहि ॥२-५६-१५॥",
        "index": 15,
        "shloka_num": 15
    },
    {
        "text": "इति सीता च रामश्च लक्ष्मणश्च कृताञ्जलिः ।\nअभिगम्याश्रमम् सर्वे वाल्मीकि मभिवादयन् ॥२-५६-१६॥",
        "index": 16,
        "shloka_num": 16
    },
    {
        "text": "तान्महर्षिः प्रमुदितः पूजयामास धर्मवित् ।\nआस्यतामिति चोवाच स्वागतम् तु निवेद्य च ॥२-५६-१७॥",
        "index": 17,
        "shloka_num": 17
    },
    {
        "text": "ततोऽब्रवीन्महाबाहुर्लकमणम् लक्ष्मणाग्रजः ।\nसम्निवेद्य यथान्याय मात्मानमृष्ये प्रभुः ॥२-५६-१८॥",
        "index": 18,
        "shloka_num": 18
    },
    {
        "text": "लक्ष्मण आनय दारूणि दृढानि च वराणि च ।\nकुरुष्व आवसथम् सौम्य वासे मे अभिरतम् मनः ॥२-५६-१९॥",
        "index": 19,
        "shloka_num": 19
    },
    {
        "text": "तस्य तत् वचनम् श्रुत्वा सौमित्रिर् विविधान् द्रुमान् ।\nआजहार ततः चक्रे पर्ण शालाम् अरिम् दम ॥२-५६-२०॥",
        "index": 20,
        "shloka_num": 20
    },
    {
        "text": "ताम् निष्ठताम् बद्धकटाम् दृष्ट्वा रमः सुदर्शनाम् ।\nशुश्रूषमाणम् एक अग्रम् इदम् वचनम् अब्रवीत् ॥२-५६-२१॥",
        "index": 21,
        "shloka_num": 21
    },
    {
        "text": "ऐणेयम् माम्सम् आहृत्य शालाम् यक्ष्यामहे वयम् ।\nकर्त्व्यम् वास्तुशमनम् सौमित्रे चिरजीवभिः ॥२-५६-२२॥",
        "index": 22,
        "shloka_num": 22
    },
    {
        "text": "मृगम् हत्वाऽऽनय क्षिप्रम् लक्ष्मणेह शुभेक्षणकर्तव्यः शास्त्रदृष्टो हि विधिर्दर्ममनुस्मर ॥२-५६-२३॥",
        "index": 23,
        "shloka_num": 23
    },
    {
        "text": "भ्रातुर्वचन माज्ञाय लक्ष्मणः परवीरहा ।\nचकार स यथोक्तम् च तम् रामः पुनरब्रवीत् ॥२-५६-२४॥",
        "index": 24,
        "shloka_num": 24
    },
    {
        "text": "इणेयम् श्रपयस्वैतच्च्चालाम् यक्ष्यमहे वयम् ।\nत्वरसौम्य मुहूर्तोऽयम् ध्रुवश्च दिवसोऽप्ययम् ॥२-५६-२५॥",
        "index": 25,
        "shloka_num": 25
    },
    {
        "text": "स लक्ष्मणः कृष्ण मृगम् हत्वा मेध्यम् पतापवान् ।\nअथ चिक्षेप सौमित्रिः समिद्धे जात वेदसि ॥२-५६-२६॥",
        "index": 26,
        "shloka_num": 26
    },
    {
        "text": "तम् तु पक्वम् समाज्ञाय निष्टप्तम् चिन्न शोणितम् ।\nलक्ष्मणः पुरुष व्याघ्रम् अथ राघवम् अब्रवीत् ॥२-५६-२७॥",
        "index": 27,
        "shloka_num": 27
    },
    {
        "text": "अयम् कृष्णः समाप्त अन्गः शृतः कृष्ण मृगो यथा ।\nदेवता देव सम्काश यजस्व कुशलो हि असि ॥२-५६-२८॥",
        "index": 28,
        "shloka_num": 28
    },
    {
        "text": "रामः स्नात्वा तु नियतः गुणवान् जप्य कोविदः ।\nसम्ग्रहेणाकरोत्सर्वान् मन्त्रान् सत्रावसानिकान् ॥२-५६-२९॥",
        "index": 29,
        "shloka_num": 29
    },
    {
        "text": "इष्ट्वा देवगणान् सर्वान् विवेशावसथम् शुचिः ।\nबभूव च मनोह्लादो रामस्यामिततेजसः ॥२-५६-३०॥",
        "index": 30,
        "shloka_num": 30
    },
    {
        "text": "वैश्वदेवबलिम् कृत्वा रौद्रम् वैष्णवमेव च ।\nवास्तुसम्शमनीयानि मङ्गआनि प्रवर्तयन् ॥२-५६-३१॥",
        "index": 31,
        "shloka_num": 31
    },
    {
        "text": "जपम् च न्यायतः कृत्वा स्नात्वा नद्याम् यथाविधि ।\nपाप सम्शमनम् रामः चकार बलिम् उत्तमम् ॥२-५६-३२॥",
        "index": 32,
        "shloka_num": 32
    },
    {
        "text": "वेदिस्थलविधानानि चैत्यान्यायतनानि च ।\nआश्रमस्यानुरूपाणि स्थापयामास राघवः ॥२-५६-३३॥",
        "index": 33,
        "shloka_num": 33
    },
    {
        "text": "वन्यैर्माल्यैः फलैर्मूलैः पक्वैर्माम्सैर्यथाविधि ।\nअद्भर्जपैश्च वेदोक्तै र्धर्भैश्च ससमित्कुशैः ॥२-५६-३४॥",
        "index": 34,
        "shloka_num": 34
    },
    {
        "text": "तौ तर्पयित्वा भूतानि राघवौ सह सीतया ।\nतदा विविशतुः शालाम् सुशुभाम् शुभलक्षणौ ॥२-५६-३५॥",
        "index": 35,
        "shloka_num": 35
    },
    {
        "text": "ताम् वृक्ष पर्णच् चदनाम् मनोज्ञाम् ।\nयथा प्रदेशम् सुकृताम् निवाताम् ।\nवासाय सर्वे विविशुः समेताः ।\nसभाम् यथा देव गणाः सुधर्माम् ॥२-५६-३६॥",
        "index": 36,
        "shloka_num": 36
    },
    {
        "text": "अनेक नाना मृग पक्षि सम्कुले ।\nविचित्र पुष्प स्तबलैः द्रुमैः युते ।\nवन उत्तमे व्याल मृग अनुनादिते ।\nतथा विजह्रुः सुसुखम् जित इन्द्रियाः ॥२-५६-३७॥",
        "index": 37,
        "shloka_num": 37
    },
    {
        "text": "सुरम्यम् आसाद्य तु चित्र कूटम् ।\nनदीम् च ताम् माल्यवतीम् सुतीर्थाम् ।\nननन्द हृष्टः मृग पक्षि जुष्टाम् ।\nजहौ च दुह्खम् पुर विप्रवासात् ॥२-५६-३८॥",
        "index": 38,
        "shloka_num": 38
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे चित्रकूटनिवासः नाम षट्पञ्चाशः सर्गः ॥२-५६॥",
        "index": 39,
        "shloka_num": null
    }
]