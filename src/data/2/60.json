[
    {
        "text": "अथ श्रीमद्वाल्मीकीयरामायणे अयोध्याकाण्डे कौसल्यासमाश्वसनम् नाम षष्ठितमः सर्गः ॥२-६०॥",
        "index": 0,
        "shloka_num": null
    },
    {
        "text": "ततः भूत उपसृष्टा इव वेपमाना पुनः पुनः ।\nधरण्याम् गत सत्त्वा इव कौसल्या सूतम् अब्रवीत् ॥२-६०-१॥",
        "index": 1,
        "shloka_num": 1
    },
    {
        "text": "नय माम् यत्र काकुत्स्थः सीता यत्र च लक्ष्मणः ।\nतान् विना क्षणम् अपि अत्र जीवितुम् न उत्सहे हि अहम् ॥२-६०-२॥",
        "index": 2,
        "shloka_num": 2
    },
    {
        "text": "निवर्तय रथम् शीघ्रम् दण्डकान् नय माम् अपि ।\nअथ तान् न अनुगच्चामि गमिष्यामि यम क्षयम् ॥२-६०-३॥",
        "index": 3,
        "shloka_num": 3
    },
    {
        "text": "बाष्प वेगौपहतया स वाचा सज्जमानया ।\nइदम् आश्वासयन् देवीम् सूतः प्रान्जलिर् अब्रवीत् ॥२-६०-४॥",
        "index": 4,
        "shloka_num": 4
    },
    {
        "text": "त्यज शोकम् च मोहम् च सम्भ्रमम् दुह्खजम् तथा ।\nव्यवधूय च सम्तापम् वने वत्स्यति राघवः ॥२-६०-५॥",
        "index": 5,
        "shloka_num": 5
    },
    {
        "text": "लक्ष्मणः च अपि रामस्य पादौ परिचरन् वने ।\nआराधयति धर्मज्ञः पर लोकम् जित इन्द्रियः ॥२-६०-६॥",
        "index": 6,
        "shloka_num": 6
    },
    {
        "text": "विजने अपि वने सीता वासम् प्राप्य गृहेष्व् इव ।\nविस्रम्भम् लभते अभीता रामे सम्न्यस्त मानसा ॥२-६०-७॥",
        "index": 7,
        "shloka_num": 7
    },
    {
        "text": "न अस्या दैन्यम् कृतम् किम्चित् सुसूक्ष्मम् अपि लक्षये ।\nउचिता इव प्रवासानाम् वैदेही प्रतिभाति मा ॥२-६०-८॥",
        "index": 8,
        "shloka_num": 8
    },
    {
        "text": "नगर उपवनम् गत्वा यथा स्म रमते पुरा ।\nतथैव रमते सीता निर्जनेषु वनेष्व् अपि ॥२-६०-९॥",
        "index": 9,
        "shloka_num": 9
    },
    {
        "text": "बाला इव रमते सीता बाल चन्द्र निभ आनना ।\nरामा रामे हि अदीन आत्मा विजने अपि वने सती ॥२-६०-१०॥",
        "index": 10,
        "shloka_num": 10
    },
    {
        "text": "तत् गतम् हृदयम् हि अस्याः तत् अधीनम् च जीवितम् ।\nअयोध्या अपि भवेत् तस्या राम हीना तथा वनम् ॥२-६०-११॥",
        "index": 11,
        "shloka_num": 11
    },
    {
        "text": "परि पृच्चति वैदेही ग्रामामः च नगराणि च ।\nगतिम् दृष्ट्वा नदीनाम् च पादपान् विविधान् अपि ॥२-६०-१२॥",
        "index": 12,
        "shloka_num": 12
    },
    {
        "text": "रामम् हि लक्ष्मनम् वापि पृष्ट्वा जानाति जानती ।\nअयोध्याक्रोशमात्रे तु विहारमिव सम्श्रिता ॥२-६०-१३॥",
        "index": 13,
        "shloka_num": 13
    },
    {
        "text": "इदमेव स्मराम्यस्याः सहसैवोपजल्पितम् ।\nकैकेयीसम्श्रितम् वाक्यम् नेदानीम् प्रतिभाति माम् ॥२-६०-१४॥",
        "index": 14,
        "shloka_num": 14
    },
    {
        "text": "ध्वम्सयित्वा तु तद्वाक्यम् प्रमादात्पर्युपस्थितम् ।\nह्लदनम् वचनम् सूतो देव्या मधुरमब्रवीत् ॥२-६०-१५॥",
        "index": 15,
        "shloka_num": 15
    },
    {
        "text": "अध्वना वात वेगेन सम्भ्रमेण आतपेन च ।\nन हि गच्चति वैदेह्याः चन्द्र अम्शु सदृशी प्रभा ॥२-६०-१६॥",
        "index": 16,
        "shloka_num": 16
    },
    {
        "text": "सदृशम् शत पत्रस्य पूर्ण चन्द्र उपम प्रभम् ।\nवदनम् तत् वदान्याया वैदेह्या न विकम्पते ॥२-६०-१७॥",
        "index": 17,
        "shloka_num": 17
    },
    {
        "text": "अलक्त रस रक्त अभाव् अलक्त रस वर्जितौ ।\nअद्य अपि चरणौ तस्याः पद्म कोश सम प्रभौ ॥२-६०-१८॥",
        "index": 18,
        "shloka_num": 18
    },
    {
        "text": "नूपुर उद्घुष्ट हेला इव खेलम् गच्चति भामिनी ।\nइदानीम् अपि वैदेही तत् रागा न्यस्त भूषणा ॥२-६०-१९॥",
        "index": 19,
        "shloka_num": 19
    },
    {
        "text": "गजम् वा वीक्ष्य सिम्हम् वा व्याघ्रम् वा वनम् आश्रिता ।\nन आहारयति सम्त्रासम् बाहू रामस्य सम्श्रिता ॥२-६०-२०॥",
        "index": 20,
        "shloka_num": 20
    },
    {
        "text": "न शोच्याः ते न च आत्मा ते शोच्यो न अपि जन अधिपः ।\nइदम् हि चरितम् लोके प्रतिष्ठास्यति शाश्वतम् ॥२-६०-२१॥",
        "index": 21,
        "shloka_num": 21
    },
    {
        "text": "विधूय शोकम् परिहृष्ट मानसा ।\nमहर्षि याते पथि सुव्यवस्थिताः ।\nवने रता वन्य फल अशनाः पितुः ।\nशुभाम् प्रतिज्ञाम् परिपालयन्ति ते ॥२-६०-२२॥",
        "index": 22,
        "shloka_num": 22
    },
    {
        "text": "तथा अपि सूतेन सुयुक्त वादिना ।\nनिवार्यमाणा सुत शोक कर्शिता ।\nन चैव देवी विरराम कूजितात् ।\nप्रिय इति पुत्र इति च राघव इति च ॥२-६०-२३॥",
        "index": 23,
        "shloka_num": 23
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कौसल्यासमाश्वसनम् नाम षष्ठितमः सर्गः ॥२-६०॥",
        "index": 24,
        "shloka_num": null
    }
]