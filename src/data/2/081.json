[
    {
        "text": "अथ श्रीमद्वाल्मीकीयरामायणे अयोध्याकाण्डे सभास्थानम् नाम एकाशीतितमः सर्गः ॥२-८१॥",
        "index": 0,
        "shloka_num": null
    },
    {
        "text": "ततः नान्दी मुखीम् रात्रिम् भरतम् सूत मागधाः ।\nतुष्टुवुर् वाग् विशेषज्ञाः स्तवैः मन्गल सम्हितैः ॥२-८१-१॥",
        "index": 1,
        "shloka_num": 1
    },
    {
        "text": "सुवर्ण कोण अभिहतः प्राणदद् याम दुन्दुभिः ।\nदध्मुः शन्खामः च शतशो वाद्यामः च उच्च अवच स्वरान् ॥२-८१-२॥",
        "index": 2,
        "shloka_num": 2
    },
    {
        "text": "स तूर्य घोषः सुमहान् दिवम् आपूरयन्न् इव ।\nभरतम् शोक सम्तप्तम् भूयः शोकैः अरन्ध्रयत् ॥२-८१-३॥",
        "index": 3,
        "shloka_num": 3
    },
    {
        "text": "ततः प्रबुद्धो भरतः तम् घोषम् सम्निवर्त्य च ।\nन अहम् राजा इति च अपि उक्त्वा शत्रुघ्नम् इदम् अब्रवीत् ॥२-८१-४॥",
        "index": 4,
        "shloka_num": 4
    },
    {
        "text": "पश्य शत्रुघ्न कैकेय्या लोकस्य अपकृतम् महत् ।\nविसृज्य मयि दुह्खानि राजा दशरथो गतः ॥२-८१-५॥",
        "index": 5,
        "shloka_num": 5
    },
    {
        "text": "तस्य एषा धर्म राजस्य धर्म मूला महात्मनः ।\nपरिभ्रमति राज श्रीर् नौर् इव अकर्णिका जले ॥२-८१-६॥",
        "index": 6,
        "shloka_num": 6
    },
    {
        "text": "यो हि नः सुमहान्नाथः सोऽपि प्रव्राजितो वनम् ।\nअनया धर्ममुत्सृज्य मात्रा मे राघवः स्वयम् ॥२-८१-७॥",
        "index": 7,
        "shloka_num": 7
    },
    {
        "text": "इति एवम् भरतम् प्रेक्ष्य विलपन्तम् विचेतनम् ।\nकृपणम् रुरुदुः सर्वाः सस्वरम् योषितः तदा ॥२-८१-८॥",
        "index": 8,
        "shloka_num": 8
    },
    {
        "text": "तथा तस्मिन् विलपति वसिष्ठो राज धर्मवित् ।\nसभाम् इक्ष्वाकु नाथस्य प्रविवेश महा यशाः ॥२-८१-९॥",
        "index": 9,
        "shloka_num": 9
    },
    {
        "text": "शात कुम्भमयीम् रम्याम् मणि रत्न समाकुलाम् ।\nसुधर्माम् इव धर्म आत्मा सगणः प्रत्यपद्यत ॥२-८१-१०॥",
        "index": 10,
        "shloka_num": 10
    },
    {
        "text": "स कान्चनमयम् पीठम् पर अर्ध्य आस्तरण आवृतम् ।\nअध्यास्त सर्व वेदज्ञो दूतान् अनुशशास च ॥२-८१-११॥",
        "index": 11,
        "shloka_num": 11
    },
    {
        "text": "ब्राह्मणान् क्षत्रियान् योधान् अमात्यान् गण बल्लभान् ।\nक्षिप्रम् आनयत अव्यग्राः कृत्यम् आत्ययिकम् हि नः ॥२-८१-१२॥",
        "index": 12,
        "shloka_num": 12
    },
    {
        "text": "सराजभृत्यम् शत्रुघ्नम् भरतम् च यश्स्विनम् ।\nयुधाजितम् सुमन्त्रम् च ये च तत्र हिता जनाः ॥२-८१-१३॥",
        "index": 13,
        "shloka_num": 13
    },
    {
        "text": "ततः हलहला शब्दो महान् समुदपद्यत ।\nरथैः अश्वैः गजैः च अपि जनानाम् उपगच्चताम् ॥२-८१-१४॥",
        "index": 14,
        "shloka_num": 14
    },
    {
        "text": "ततः भरतम् आयान्तम् शत क्रतुम् इव अमराः ।\nप्रत्यनन्दन् प्रकृतयो यथा दशरथम् तथा ॥२-८१-१५॥",
        "index": 15,
        "shloka_num": 15
    },
    {
        "text": "ह्रदैव तिमि नाग सम्वृतः ।\nस्तिमित जलो मणि शन्ख शर्करः ।\nदशरथ सुत शोभिता सभा ।\nसदशरथा इव बभौ यथा पुरा ॥२-८१-१६॥",
        "index": 16,
        "shloka_num": 16
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे सभास्थानम् नाम एकाशीतितमः सर्गः ॥२-८१॥",
        "index": 17,
        "shloka_num": null
    }
]