[
    {
        "text": "अथ श्रीमद्वाल्मीकीयरामायणे अयोध्याकाण्डे अराजकदुरवस्थावर्णनम् नाम सप्तषष्ठितमः सर्गः ॥२-६७॥",
        "index": 0,
        "shloka_num": null
    },
    {
        "text": "आक्रन्दितनिरानन्दा सास्रकम्ठजनाविला ।\nआयोध्यायामतितता सा व्यतीयाय शर्वरी ॥२-६७-१॥",
        "index": 1,
        "shloka_num": 1
    },
    {
        "text": "व्यतीतायाम् तु शर्वर्याम् आदित्यस्य उदये ततः ।\nसमेत्य राज कर्तारः सभाम् ईयुर् द्विजातयः ॥२-६७-२॥",
        "index": 2,
        "shloka_num": 2
    },
    {
        "text": "मार्कण्डेयो अथ मौद्गल्यो वामदेवः च काश्यपः ।\nकात्ययनो गौतमः च जाबालिः च महा यशाः ॥२-६७-३॥",
        "index": 3,
        "shloka_num": 3
    },
    {
        "text": "एते द्विजाः सह अमात्यैः पृथग् वाचम् उदीरयन् ।\nवसिष्ठम् एव अभिमुखाः श्रेष्ठः राज पुरोहितम् ॥२-६७-४॥",
        "index": 4,
        "shloka_num": 4
    },
    {
        "text": "अतीता शर्वरी दुह्खम् या नो वर्ष शत उपमा ।\nअस्मिन् पन्चत्वम् आपन्ने पुत्र शोकेन पार्थिवे ॥२-६७-५॥",
        "index": 5,
        "shloka_num": 5
    },
    {
        "text": "स्वर् गतः च महा राजो रामः च अरण्यम् आश्रितः ।\nलक्ष्मणः च अपि तेजस्वी रामेण एव गतः सह ॥२-६७-६॥",
        "index": 6,
        "shloka_num": 6
    },
    {
        "text": "उभौ भरत शत्रुघ्नौ क्केकयेषु परम् तपौ ।\nपुरे राज गृहे रम्ये मातामह निवेशने ॥२-६७-७॥",
        "index": 7,
        "shloka_num": 7
    },
    {
        "text": "इक्ष्वाकूणाम् इह अद्य एव कश्चित् राजा विधीयताम् ।\nअराजकम् हि नो राष्ट्रम् न विनाशम् अवाप्नुयात् ॥२-६७-८॥",
        "index": 8,
        "shloka_num": 8
    },
    {
        "text": "न अराजले जन पदे विद्युन् माली महा स्वनः ।\nअभिवर्षति पर्जन्यो महीम् दिव्येन वारिणा ॥२-६७-९॥",
        "index": 9,
        "shloka_num": 9
    },
    {
        "text": "न अराजके जन पदे बीज मुष्टिः प्रकीर्यते ।\nन अराकके पितुः पुत्रः भार्या वा वर्तते वशे ॥२-६७-१०॥",
        "index": 10,
        "shloka_num": 10
    },
    {
        "text": "अराजके धनम् न अस्ति न अस्ति भार्या अपि अराजके ।\nइदम् अत्याहितम् च अन्यत् कुतः सत्यम् अराजके ॥२-६७-११॥",
        "index": 11,
        "shloka_num": 11
    },
    {
        "text": "न अराजके जन पदे कारयन्ति सभाम् नराः ।\nउद्यानानि च रम्याणि हृष्टाः पुण्य गृहाणि च ॥२-६७-१२॥",
        "index": 12,
        "shloka_num": 12
    },
    {
        "text": "न अराजके जन पदे यज्ञ शीला द्विजातयः ।\nसत्राणि अन्वासते दान्ता ब्राह्मणाः सम्शित व्रताः ॥२-६७-१३॥",
        "index": 13,
        "shloka_num": 13
    },
    {
        "text": "न अराजके जनपदे महायज्ञेषु यज्वनः ।\nब्राह्मणा वसुसम्पन्ना विसृजन्त्याप्तदक्षिणाः ॥२-६७-१४॥",
        "index": 14,
        "shloka_num": 14
    },
    {
        "text": "न अराजके जन पदे प्रभूत नट नर्तकाः ।\nउत्सवाः च समाजाः च वर्धन्ते राष्ट्र वर्धनाः ॥२-६७-१५॥",
        "index": 15,
        "shloka_num": 15
    },
    {
        "text": "न अरजके जन पदे सिद्ध अर्था व्यवहारिणः ।\nकथाभिर् अनुरज्यन्ते कथा शीलाः कथा प्रियैः ॥२-६७-१६॥",
        "index": 16,
        "shloka_num": 16
    },
    {
        "text": "न अराजके जनपदे उद्यानानि समागताः ।\nसायाह्ने क्रीडितुम् यान्ति कुमार्यो हेमभूषिताः ॥२-६७-१७॥",
        "index": 17,
        "shloka_num": 17
    },
    {
        "text": "न अराजके जन पदे वाहनैः शीघ्र गामिभिः ।\nनरा निर्यान्ति अरण्यानि नारीभिः सह कामिनः ॥२-६७-१८॥",
        "index": 18,
        "shloka_num": 18
    },
    {
        "text": "न अराकजे जन पदे धनवन्तः सुरक्षिताः ।\nशेरते विवृत द्वाराः कृषि गो रक्ष जीविनः ॥२-६७-१९॥",
        "index": 19,
        "shloka_num": 19
    },
    {
        "text": "न अराजके जनपदे बद्दघण्टा विषाणीनः ।\nआटन्ति राजमार्गेषु कुञ्जराः षष्टिहायनाः ॥२-६७-२०॥",
        "index": 20,
        "shloka_num": 20
    },
    {
        "text": "न अराजके जनपदे शरान् सम्ततमस्यताम् ।\nश्रूयते तलनिर्घोष इष्वस्त्राणामुपासने ॥२-६७-२१॥",
        "index": 21,
        "shloka_num": 21
    },
    {
        "text": "न अराजके जन पदे वणिजो दूर गामिनः ।\nगच्चन्ति क्षेमम् अध्वानम् बहु पुण्य समाचिताः ॥२-६७-२२॥",
        "index": 22,
        "shloka_num": 22
    },
    {
        "text": "न अराजके जन पदे चरति एक चरः वशी ।\nभावयन्न् आत्मना आत्मानम् यत्र सायम् गृहो मुनिः ॥२-६७-२३॥",
        "index": 23,
        "shloka_num": 23
    },
    {
        "text": "न अराजके जन पदे योग क्षेमम् प्रवर्तते ।\nन च अपि अराजके सेना शत्रून् विषहते युधि ॥२-६७-२४॥",
        "index": 24,
        "shloka_num": 24
    },
    {
        "text": "न अराजके जनपदे हृष्टैः परमवाजिभिः ।\nनराः सम्यान्ति सहसा रथैश्च परिमण्डिताः ॥२-६७-२५॥",
        "index": 25,
        "shloka_num": 25
    },
    {
        "text": "न अराजके जनपदे नराः शास्त्रविशारदाः ।\nसम्पदन्तोऽवतिष्ठन्ते वनेषूपवनेषु च ॥२-६७-२६॥",
        "index": 26,
        "shloka_num": 26
    },
    {
        "text": "न अराजके जनपदे माल्यमोदकदक्षिणाः ।\nदेवताभ्यर्चनार्थय कल्प्यन्ते नियतैर्जनैः ॥२-६७-२७॥",
        "index": 27,
        "shloka_num": 27
    },
    {
        "text": "न अराजके जनपदे चन्दनागुरुरूषिताः ।\nराजपुत्रा विराजन्ते वसन्त इव शाखिनः ॥२-६७-२८॥",
        "index": 28,
        "shloka_num": 28
    },
    {
        "text": "यथा हि अनुदका नद्यो यथा वा अपि अतृणम् वनम् ।\nअगोपाला यथा गावः तथा राष्ट्रम् अराजकम् ॥२-६७-२९॥",
        "index": 29,
        "shloka_num": 29
    },
    {
        "text": "ध्वजो रथस्य प्रज्ञानम् धूमो ज्ञानम् विभावसोः ।\nतेषाम् यो नो ध्वजो राज स देवत्वमितो गतः ॥२-६७-३०॥",
        "index": 30,
        "shloka_num": 30
    },
    {
        "text": "न अराजके जन पदे स्वकम् भवति कस्यचित् ।\nमत्स्याइव नरा नित्यम् भक्षयन्ति परस्परम् ॥२-६७-३१॥",
        "index": 31,
        "shloka_num": 31
    },
    {
        "text": "येहि सम्भिन्न मर्यादा नास्तिकाः चिन्न सम्शयाः ।\nते अपि भावाय कल्पन्ते राज दण्ड निपीडिताः ॥२-६७-३२॥",
        "index": 32,
        "shloka_num": 32
    },
    {
        "text": "यथा दृष्टिः शरीरस्य नित्यमेवप्रवर्तते ।\nतथा नरेन्द्रो राष्ट्रस्य प्रभवः सत्यधर्मयोः ॥२-६७-३३॥",
        "index": 33,
        "shloka_num": 33
    },
    {
        "text": "राजा सत्यम् च धर्मश्च राजा कुलवताम् कुलम् ।\nराजा माता पिता चैव राजा हितकरो नृणाम् ॥२-६७-३४॥",
        "index": 34,
        "shloka_num": 34
    },
    {
        "text": "यमो वैश्रवणः शक्रो वरुणश्च महाबलः ।\nविशेष्यन्ते नरेन्द्रेण वृत्तेन महाता ततः ॥२-६७-३५॥",
        "index": 35,
        "shloka_num": 35
    },
    {
        "text": "अहो तमैव इदम् स्यान् न प्रज्ञायेत किम्चन ।\nराजा चेन् न भवेन् लोके विभजन् साध्व् असाधुनी ॥२-६७-३६॥",
        "index": 36,
        "shloka_num": 36
    },
    {
        "text": "जीवति अपि महा राजे तव एव वचनम् वयम् ।\nन अतिक्रमामहे सर्वे वेलाम् प्राप्य इव सागरः ॥२-६७-३७॥",
        "index": 37,
        "shloka_num": 37
    },
    {
        "text": "स नः समीक्ष्य द्विज वर्य वृत्तम् ।\nनृपम् विना राज्यम् अरण्य भूतम् ।\nकुमारम् इक्ष्वाकु सुतम् वदान्यम् ।\nत्वम् एव राजानम् इह अभिषिन्चय ॥२-६७-३८॥",
        "index": 38,
        "shloka_num": 38
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे अराजकदुरवस्थावर्णनम् नाम सप्तषष्ठितमः सर्गः ॥२-६७॥",
        "index": 39,
        "shloka_num": null
    }
]