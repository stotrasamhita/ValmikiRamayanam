[
    {
        "text": "अथ श्रीमद्वाल्मीकीयरामायणे अयोध्याकाण्डे भरतप्रस्थानम् नाम सप्ततितमः सर्गः ॥२-७०॥",
        "index": 0,
        "shloka_num": null
    },
    {
        "text": "भरते ब्रुवति स्वप्नम् दूताः ते क्लान्त वाहनाः ।\nप्रविश्य असह्य परिखम् रम्यम् राज गृहम् पुरम् ॥२-७०-१॥",
        "index": 1,
        "shloka_num": 1
    },
    {
        "text": "समागम्य तु राज्ञा च राज पुत्रेण च अर्चिताः ।\nराज्ञः पादौ गृहीत्वा तु तम् ऊचुर् भरतम् वचः ॥२-७०-२॥",
        "index": 2,
        "shloka_num": 2
    },
    {
        "text": "पुरोहितः त्वा कुशलम् प्राह सर्वे च मन्त्रिणः ।\nत्वरमाणः च निर्याहि कृत्यम् आत्ययिकम् त्वया ॥२-७०-३॥",
        "index": 3,
        "shloka_num": 3
    },
    {
        "text": "इमानि च महार्हाणि वस्त्राण्आभरणानि च ।\nप्रतिगृह्य विशालाक्ष मातुलस्य च दापय ॥२-७०-४॥",
        "index": 4,
        "shloka_num": 4
    },
    {
        "text": "अत्र विम्शति कोट्यः तु नृपतेर् मातुलस्य ते ।\nदश कोट्यः तु सम्पूर्णाः तथैव च नृप आत्मज ॥२-७०-५॥",
        "index": 5,
        "shloka_num": 5
    },
    {
        "text": "प्रतिगृह्य च तत् सर्वम् स्वनुरक्तः सुहृज् जने ।\nदूतान् उवाच भरतः कामैः सम्प्रतिपूज्य तान् ॥२-७०-६॥",
        "index": 6,
        "shloka_num": 6
    },
    {
        "text": "कच्चित् सुकुशली राजा पिता दशरथो मम ।\nकच्चिच् च अरागता रामे लक्ष्मणे वा महात्मनि ॥२-७०-७॥",
        "index": 7,
        "shloka_num": 7
    },
    {
        "text": "आर्या च धर्म निरता धर्मज्ञा धर्म दर्शिनी ।\nअरोगा च अपि कौसल्या माता रामस्य धीमतः ॥२-७०-८॥",
        "index": 8,
        "shloka_num": 8
    },
    {
        "text": "कच्चित् सुमित्रा धर्मज्ञा जननी लक्ष्मणस्य या ।\nशत्रुघ्नस्य च वीरस्य सारोगा च अपि मध्यमा ॥२-७०-९॥",
        "index": 9,
        "shloka_num": 9
    },
    {
        "text": "आत्म कामा सदा चण्डी क्रोधना प्राज्ञ मानिनी ।\nअरोगा च अपि कैकेयी माता मे किम् उवाच ह ॥२-७०-१०॥",
        "index": 10,
        "shloka_num": 10
    },
    {
        "text": "एवम् उक्ताः तु ते दूता भरतेन महात्मना ।\nऊचुः सम्प्रश्रितम् वाक्यम् इदम् तम् भरतम् तदा ॥२-७०-११॥",
        "index": 11,
        "shloka_num": 11
    },
    {
        "text": "कुशलाः ते नर व्याघ्र येषाम् कुशलम् इच्चसि ।\nश्रीश्च त्वाम् वृणुते पद्मा युज्यताम् चापि ते रकः ॥२-७०-१२॥",
        "index": 12,
        "shloka_num": 12
    },
    {
        "text": "भरतः च अपि तान् दूतान् एवम् उक्तः अभ्यभाषत ।\nआपृच्चे अहम् महा राजम् दूताः सम्त्वरयन्ति माम् ॥२-७०-१३॥",
        "index": 13,
        "shloka_num": 13
    },
    {
        "text": "एवम् उक्त्वा तु तान् दूतान् भरतः पार्थिव आत्मजः ।\nदूतैः सम्चोदितः वाक्यम् मातामहम् उवाच ह ॥२-७०-१४॥",
        "index": 14,
        "shloka_num": 14
    },
    {
        "text": "राजन् पितुर् गमिष्यामि सकाशम् दूत चोदितः ।\nपुनर् अपि अहम् एष्यामि यदा मे त्वम् स्मरिष्यसि ॥२-७०-१५॥",
        "index": 15,
        "shloka_num": 15
    },
    {
        "text": "भरतेन एवम् उक्तः तु नृपो मातामहः तदा ।\nतम् उवाच शुभम् वाक्यम् शिरस्य् आघ्राय राघवम् ॥२-७०-१६॥",
        "index": 16,
        "shloka_num": 16
    },
    {
        "text": "गच्च तात अनुजाने त्वाम् कैकेयी सुप्रजाः त्वया ।\nमातरम् कुशलम् ब्रूयाः पितरम् च परम् तप ॥२-७०-१७॥",
        "index": 17,
        "shloka_num": 17
    },
    {
        "text": "पुरोहितम् च कुशलम् ये च अन्ये द्विज सत्तमाः ।\nतौ च तात महा इष्वासौ भ्रातरु राम लक्ष्मणौ ॥२-७०-१८॥",
        "index": 18,
        "shloka_num": 18
    },
    {
        "text": "तस्मै हस्ति उत्तमामः चित्रान् कम्बलान् अजिनानि च ।\nअभिसत्कृत्य कैकेयो भरताय धनम् ददौ ॥२-७०-१९॥",
        "index": 19,
        "shloka_num": 19
    },
    {
        "text": "रुक्म निष्क सहस्रे द्वे षोडश अश्व शतानि च ।\nसत्कृत्य कैकेयी पुत्रम् केकयो धनम् आदिशत् ॥२-७०-२०॥",
        "index": 20,
        "shloka_num": 20
    },
    {
        "text": "तथा अमात्यान् अभिप्रेतान् विश्वास्यामः च गुण अन्वितान् ।\nददाव् अश्व पतिः शीघ्रम् भरताय अनुयायिनः ॥२-७०-२१॥",
        "index": 21,
        "shloka_num": 21
    },
    {
        "text": "ऐरावतान् ऐन्द्र शिरान् नागान् वै प्रिय दर्शनान् ।\nखरान् शीघ्रान् सुसम्युक्तान् मातुलो अस्मै धनम् ददौ ॥२-७०-२२॥",
        "index": 22,
        "shloka_num": 22
    },
    {
        "text": "अन्तः पुरे अतिसम्वृद्धान् व्याघ्र वीर्य बल अन्वितान् ।\nदम्ष्ट्र आयुधान् महा कायान् शुनः च उपायनम् ददौ ॥२-७०-२३॥",
        "index": 23,
        "shloka_num": 23
    },
    {
        "text": "स मातामहम् आपृच्च्य मातुलम् च युधा जितम् ।\nरथम् आरुह्य भरतः शत्रुघ्न सहितः ययौ ॥२-७०-२४॥",
        "index": 24,
        "shloka_num": 24
    },
    {
        "text": "बभूव ह्यस्य हृदते चिन्ता सुमहती तदा ।\nत्वरया चापि दूतानाम् स्वप्नस्यापि च दर्शनात् ॥२-७०-२५॥",
        "index": 25,
        "shloka_num": 25
    },
    {
        "text": "स स्ववेश्माभ्यतिक्रम्य नरनागश्वसम्वृतम् ।\nप्रपेदे सुमहच्छ्रीमान् राजमार्गमनुत्तमम् ॥२-७०-२६॥",
        "index": 26,
        "shloka_num": 26
    },
    {
        "text": "अभ्यतीत्य ततोऽपश्यदन्तः पुरमुदारधीः ।\nततस्तद्भरतः श्रीमानाविवेशानिवारितः ॥२-७०-२७॥",
        "index": 27,
        "shloka_num": 27
    },
    {
        "text": "स माता महमापृच्च्य मातुलम् च युधाजितम् ।\nरथमारुह्य भरतः शत्रुघ्नसहितो ययौ ॥२-७०-२८॥",
        "index": 28,
        "shloka_num": 28
    },
    {
        "text": "रथान् मण्डल चक्रामः च योजयित्वा परः शतम् ।\nउष्ट्र गो अश्व खरैः भृत्या भरतम् यान्तम् अन्वयुः ॥२-७०-२९॥",
        "index": 29,
        "shloka_num": 29
    },
    {
        "text": "बलेन गुप्तः भरतः महात्मा ।\nसह आर्यकस्य आत्म समैः अमात्यैः ।\nआदाय शत्रुघ्नम् अपेत शत्रुर् ।\nगृहात् ययौ सिद्धैव इन्द्र लोकात् ॥२-७०-३०॥",
        "index": 30,
        "shloka_num": 30
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे भरतप्रस्थानम् नाम सप्ततितमः सर्गः ॥२-७०॥",
        "index": 31,
        "shloka_num": null
    }
]