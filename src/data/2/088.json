[
    {
        "text": "अथ श्रीमद्वाल्मीकीयरामायणे अयोध्याकाण्डे शय्यानुवीक्षणम् नाम अष्टाशीतितमः सर्गः ॥२-८८॥",
        "index": 0,
        "shloka_num": null
    },
    {
        "text": "तत् श्रुत्वा निपुणम् सर्वम् भरतः सह मन्त्रिभिः ।\nइन्गुदी मूलम् आगम्य राम शय्याम् अवेक्ष्य ताम् ॥२-८८-१॥",
        "index": 1,
        "shloka_num": 1
    },
    {
        "text": "अब्रवीद् जननीः सर्वा इह तेन महात्मना ।\nशर्वरी शयिता भूमाउ इदम् अस्य विमर्दितम् ॥२-८८-२॥",
        "index": 2,
        "shloka_num": 2
    },
    {
        "text": "महा भाग कुलीनेन महा भागेन धीमता ।\nजातो दशरथेन ऊर्व्याम् न रामः स्वप्तुम् अर्हति ॥२-८८-३॥",
        "index": 3,
        "shloka_num": 3
    },
    {
        "text": "अजिन उत्तर सम्स्तीर्णे वर आस्तरण सम्चये ।\nशयित्वा पुरुष व्याघ्रः कथम् शेते मही तले ॥२-८८-४॥",
        "index": 4,
        "shloka_num": 4
    },
    {
        "text": "प्रासाद अग्र विमानेषु वलभीषु च सर्वदा ।\nहैम राजत भौमेषु वर आस्त्ररण शालिषु ॥२-८८-५॥",
        "index": 5,
        "shloka_num": 5
    },
    {
        "text": "पुष्प सम्चय चित्रेषु चन्दन अगरु गन्धिषु ।\nपाण्डुर अभ्र प्रकाशेषु शुक सम्घ रुतेषु च ॥२-८८-६॥",
        "index": 6,
        "shloka_num": 6
    },
    {
        "text": "प्रासादवरवर्येषु शीतवत्सु सुगन्धिषु ।\nउषित्वा मेरुकल्पेषु कृतकाम्चनभित्तिषु ॥२-८८-७॥",
        "index": 7,
        "shloka_num": 7
    },
    {
        "text": "गीत वादित्र निर्घोषैर् वर आभरण निह्स्वनैः ।\nमृदन्ग वर शब्दैः च सततम् प्रतिबोधितः ॥२-८८-८॥",
        "index": 8,
        "shloka_num": 8
    },
    {
        "text": "बन्दिभिर् वन्दितः काले बहुभिः सूत मागधैः ।\nगाथाभिर् अनुरूपाभिः स्तुतिभिः च परम्तपः ॥२-८८-९॥",
        "index": 9,
        "shloka_num": 9
    },
    {
        "text": "अश्रद्धेयम् इदम् लोके न सत्यम् प्रतिभाति मा ।\nमुह्यते खलु मे भावः स्वप्नो अयम् इति मे मतिः ॥२-८८-१०॥",
        "index": 10,
        "shloka_num": 10
    },
    {
        "text": "न नूनम् दैवतम् किम्चित् कालेन बलवत्तरम् ।\nयत्र दाशरथी रामो भूमाउ एवम् शयीत सः ॥२-८८-११॥",
        "index": 11,
        "shloka_num": 11
    },
    {
        "text": "विदेह राजस्य सुता सीता च प्रिय दर्शना ।\nदयिता शयिता भूमौ स्नुषा दशरथस्य च ॥२-८८-१२॥",
        "index": 12,
        "shloka_num": 12
    },
    {
        "text": "इयम् शय्या मम भ्रातुर् इदम् हि परिवर्तितम् ।\nस्थण्डिले कठिने सर्वम् गात्रैर् विमृदितम् तृणम् ॥२-८८-१३॥",
        "index": 13,
        "shloka_num": 13
    },
    {
        "text": "मन्ये साभरणा सुप्ता सीता अस्मिन् शयने तदा ।\nतत्र तत्र हि दृश्यन्ते सक्ताः कनक बिन्दवः ॥२-८८-१४॥",
        "index": 14,
        "shloka_num": 14
    },
    {
        "text": "उत्तरीयम् इह आसक्तम् सुव्यक्तम् सीतया तदा ।\nतथा ह्य् एते प्रकाशन्ते सक्ताः कौशेय तन्तवः ॥२-८८-१५॥",
        "index": 15,
        "shloka_num": 15
    },
    {
        "text": "मन्ये भर्तुः सुखा शय्या येन बाला तपस्विनी ।\nसुकुमारी सती दुह्खम् न विजानाति मैथिली ॥२-८८-१६॥",
        "index": 16,
        "shloka_num": 16
    },
    {
        "text": "हा हन्तास्मि नृशम्सोऽहम् यत्सभार्यः कृतेमम ।\nईदृशीं राघवः शय्यामधिशेते ह्यानाथवत् ॥२-८८-१७॥",
        "index": 17,
        "shloka_num": 17
    },
    {
        "text": "सार्वभौम कुले जातः सर्व लोक सुख आवहः ।\nसर्व लोक प्रियः त्यक्त्वा राज्यम् प्रियम् अनुत्तमम् ॥२-८८-१८॥",
        "index": 18,
        "shloka_num": 18
    },
    {
        "text": "कथम् इन्दीवर श्यामो रक्त अक्षः प्रिय दर्शनः ।\nसुख भागी च दुह्ख अर्हः शयितो भुवि राघवः ॥२-८८-१९॥",
        "index": 19,
        "shloka_num": 19
    },
    {
        "text": "धन्यः खलु महाभागो लक्ष्मणः शुभलक्षमणः ।\nभ्रातरम् विषमे काले यो राममनुवर्तते ॥२-८८-२०॥",
        "index": 20,
        "shloka_num": 20
    },
    {
        "text": "सिद्ध अर्था खलु वैदेही पतिम् या अनुगता वनम् ।\nवयम् सम्शयिताः सर्वे हीनाः तेन महात्मना ॥२-८८-२१॥",
        "index": 21,
        "shloka_num": 21
    },
    {
        "text": "अकर्ण धारा पृथिवी शून्या इव प्रतिभाति मा ।\nगते दशरथे स्वर्गे रामे च अरण्यम् आश्रिते ॥२-८८-२२॥",
        "index": 22,
        "shloka_num": 22
    },
    {
        "text": "न च प्रार्थयते कश्चिन् मनसा अपि वसुम्धराम् ।\nवने अपि वसतः तस्य बाहु वीर्य अभिरक्षिताम् ॥२-८८-२३॥",
        "index": 23,
        "shloka_num": 23
    },
    {
        "text": "शून्य सम्वरणा रक्षाम् अयन्त्रित हय द्विपाम् ।\nअपावृत पुर द्वाराम् राज धानीम् अरक्षिताम् ॥२-८८-२४॥",
        "index": 24,
        "shloka_num": 24
    },
    {
        "text": "अप्रहृष्ट बलाम् न्यूनाम् विषमस्थाम् अनावृताम् ।\nशत्रवो न अभिमन्यन्ते भक्ष्यान् विष कृतान् इव ॥२-८८-२५॥",
        "index": 25,
        "shloka_num": 25
    },
    {
        "text": "अद्य प्रभृति भूमौ तु शयिष्ये अहम् तृणेषु वा ।\nफल मूल अशनो नित्यम् जटा चीराणि धारयन् ॥२-८८-२६॥",
        "index": 26,
        "shloka_num": 26
    },
    {
        "text": "तस्य अर्थम् उत्तरम् कालम् निवत्स्यामि सुखम् वने ।\nतम् प्रतिश्रवम् आमुच्य न अस्य मिथ्या भविष्यति ॥२-८८-२७॥",
        "index": 27,
        "shloka_num": 27
    },
    {
        "text": "वसन्तम् भ्रातुर् अर्थाय शत्रुघ्नो मा अनुवत्स्यति ।\nलक्ष्मणेन सह तु आर्यो अयोध्याम् पालयिष्यति ॥२-८८-२८॥",
        "index": 28,
        "shloka_num": 28
    },
    {
        "text": "अभिषेक्ष्यन्ति काकुत्स्थम् अयोध्यायाम् द्विजातयः ।\nअपि मे देवताः कुर्युर् इमम् सत्यम् मनो रथम् ।\nप्रसाद्यमानः शिरसा मया स्वयम् ।\nबहु प्रकारम् यदि न प्रपत्स्यते ॥२-८८-२९॥",
        "index": 29,
        "shloka_num": 29
    },
    {
        "text": "ततोन्रुवत्सयामि चिराय राघवम् ।\nवनेचरम् नह्रुति माम्रुपेक्षित्रुम् ॥२-८८-३०॥",
        "index": 30,
        "shloka_num": 30
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे शय्यानुवीक्षणम् नाम अष्टाशीतितमः सर्गः ॥२-८८॥",
        "index": 31,
        "shloka_num": null
    }
]