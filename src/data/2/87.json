[
    {
        "text": "अथ श्रीमद्वाल्मीकीयरामायणे अयोध्याकाण्डे रामशयनादिप्रश्नः नाम सप्ताशीतितमः सर्गः ॥२-८७॥",
        "index": 0,
        "shloka_num": null
    },
    {
        "text": "गुहस्य वचनम् श्रुत्वा भरतो भृशम् अप्रियम् ।\nध्यानम् जगाम तत्र एव यत्र तत् श्रुतम् अप्रियम् ॥२-८७-१॥",
        "index": 1,
        "shloka_num": 1
    },
    {
        "text": "सुकुमारो महा सत्त्वः सिम्ह स्कन्धो महा भुजः ।\nपुण्डरीक विशाल अक्षः तरुणः प्रिय दर्शनः ॥२-८७-२॥",
        "index": 2,
        "shloka_num": 2
    },
    {
        "text": "प्रत्याश्वस्य मुहूर्तम् तु कालम् परम दुर्मनाः ।\nपपात सहसा तोत्रैर् हृदि विद्ध इव द्विपः ॥२-८७-३॥",
        "index": 3,
        "shloka_num": 3
    },
    {
        "text": "भरतम् मुर्च्इतम् द्रुष्ट्वा विवर्णवदनो गुहः ।\nबभूव व्यथितस्तत्र भूमिकम्पे यथा द्रुमः ॥२-८७-४॥",
        "index": 4,
        "shloka_num": 4
    },
    {
        "text": "तद् अवस्थम् तु भरतम् शत्रुघ्नो अनन्तर स्थितः ।\nपरिष्वज्य रुरोद उच्चैर् विसम्ज्नः शोक कर्शितः ॥२-८७-५॥",
        "index": 5,
        "shloka_num": 5
    },
    {
        "text": "ततः सर्वाः समापेतुर् मातरो भरतस्य ताः ।\nउपवास कृशा दीना भर्तृ व्यसन कर्शिताः ॥२-८७-६॥",
        "index": 6,
        "shloka_num": 6
    },
    {
        "text": "ताः च तम् पतितम् भूमौ रुदन्त्यः पर्यवारयन् ।\nकौसल्या तु अनुसृत्य एनम् दुर्मनाः परिषस्वजे ॥२-८७-७॥",
        "index": 7,
        "shloka_num": 7
    },
    {
        "text": "वत्सला स्वम् यथा वत्सम् उपगूह्य तपस्विनी ।\nपरिपप्रग्च्अ भरतम् रुदन्ती शोक लालसा ॥२-८७-८॥",
        "index": 8,
        "shloka_num": 8
    },
    {
        "text": "पुत्र व्याधिर् न ते कच्चित् शरीरम् परिबाधते ।\nअद्य राज कुलस्य अस्य त्वद् अधीनम् हि जीवितम् ॥२-८७-९॥",
        "index": 9,
        "shloka_num": 9
    },
    {
        "text": "त्वाम् दृष्ट्वा पुत्र जीवामि रामे सभ्रातृके गते ।\nवृत्ते दशरथे राज्नि नाथ एकः त्वम् अद्य नः ॥२-८७-१०॥",
        "index": 10,
        "shloka_num": 10
    },
    {
        "text": "कच्चिन् न लक्ष्मणे पुत्र श्रुतम् ते किम्चिद् अप्रियम् ।\nपुत्र वा ह्य् एकपुत्रायाः सह भार्ये वनम् गते ॥२-८७-११॥",
        "index": 11,
        "shloka_num": 11
    },
    {
        "text": "स मुहूर्तम् समाश्वस्य रुदन्न् एव महा यशाः ।\nकौसल्याम् परिसान्त्व्य इदम् गुहम् वचनम् अब्रवीत् ॥२-८७-१२॥",
        "index": 12,
        "shloka_num": 12
    },
    {
        "text": "भ्राता मे क्व अवसद् रात्रिम् क्व सीता क्व च लक्ष्मणः ।\nअस्वपत् शयने कस्मिन् किम् भुक्त्वा गुह शम्स मे ॥२-८७-१३॥",
        "index": 13,
        "shloka_num": 13
    },
    {
        "text": "सो अब्रवीद् भरतम् पृष्टो निषाद अधिपतिर् गुहः ।\nयद् विधम् प्रतिपेदे च रामे प्रिय हिते अतिथौ ॥२-८७-१४॥",
        "index": 14,
        "shloka_num": 14
    },
    {
        "text": "अन्नम् उच्च अवचम् भक्ष्याः फलानि विविधानि च ।\nरामाय अभ्यवहार अर्थम् बहु च उपहृतम् मया ॥२-८७-१५॥",
        "index": 15,
        "shloka_num": 15
    },
    {
        "text": "तत् सर्वम् प्रत्यनुज्नासीद् रामः सत्य पराक्रमः ।\nन हि तत् प्रत्यगृह्णात् स क्षत्र धर्मम् अनुस्मरन् ॥२-८७-१६॥",
        "index": 16,
        "shloka_num": 16
    },
    {
        "text": "न ह्य् अस्माभिः प्रतिग्राह्यम् सखे देयम् तु सर्वदा ।\nइति तेन वयम् राजन्न् अनुनीता महात्मना ॥२-८७-१७॥",
        "index": 17,
        "shloka_num": 17
    },
    {
        "text": "लक्ष्मणेन समानीतम् पीत्वा वारि महा यशाः ।\nऔपवास्यम् तदा अकार्षीद् राघवः सह सीतया ॥२-८७-१८॥",
        "index": 18,
        "shloka_num": 18
    },
    {
        "text": "ततः तु जल शेषेण लक्ष्मणो अप्य् अकरोत् तदा ।\nवाग् यताः ते त्रयः सम्ध्याम् उपासत समाहिताः ॥२-८७-१९॥",
        "index": 19,
        "shloka_num": 19
    },
    {
        "text": "सौमित्रिः तु ततः पश्चाद् अकरोत् स्वास्तरम् शुभम् ।\nस्वयम् आनीय बर्हीम्षि क्षिप्रम् राघव कारणात् ॥२-८७-२०॥",
        "index": 20,
        "shloka_num": 20
    },
    {
        "text": "तस्मिन् समाविशद् रामः स्वास्तरे सह सीतया ।\nप्रक्षाल्य च तयोः पादाउ अपचक्राम लक्ष्मणः ॥२-८७-२१॥",
        "index": 21,
        "shloka_num": 21
    },
    {
        "text": "एतत् तद् इन्गुदी मूलम् इदम् एव च तत् तृणम् ।\nयस्मिन् रामः च सीता च रात्रिम् ताम् शयिताउ उभौ ॥२-८७-२२॥",
        "index": 22,
        "shloka_num": 22
    },
    {
        "text": "नियम्य पृष्ठे तु तल अन्गुलित्रवान् ।\nशरैः सुपूर्णाउ इषुधी परम् तपः ।\nमहद् धनुः सज्यम् उपोह्य लक्ष्मणो ।\nनिशाम् अतिष्ठत् परितो अस्य केवलम् ॥२-८७-२३॥",
        "index": 23,
        "shloka_num": 23
    },
    {
        "text": "ततः तु अहम् च उत्तम बाण चापधृक् ।\nस्थितो अभवम् तत्र स यत्र लक्ष्मणः ।\nअतन्द्रिभिर् ज्नातिभिर् आत्त कार्मुकैर् ।\nमहा इन्द्र कल्पम् परिपालयमः तदा ॥२-८७-२४॥",
        "index": 24,
        "shloka_num": 24
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे रामशयनादिप्रश्नः नाम सप्ताशीतितमः सर्गः ॥२-८७॥",
        "index": 25,
        "shloka_num": null
    }
]