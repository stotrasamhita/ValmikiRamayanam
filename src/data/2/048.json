[
    {
        "text": "अथ श्रीमद्वाल्मीकीयरामायणे अयोध्याकाण्डे पौराङ्गनाविलापः नाम अष्टचत्वारिंशः सर्गः ॥२-४८॥",
        "index": 0,
        "shloka_num": null
    },
    {
        "text": "तेषामेवम् विष्ण्णानाम्पीडितानामतीव च ।\nबाष्पविप्लुतनेत्राणाम् सशोकानाम् मुमूर्षया ॥२-४८-१॥",
        "index": 1,
        "shloka_num": 1
    },
    {
        "text": "अनुगम्य निवृत्तानाम् रामम् नगर वासिनाम् ।\nउद्गतानि इव सत्त्वानि बभूवुर् अमनस्विनाम् ॥२-४८-२॥",
        "index": 2,
        "shloka_num": 2
    },
    {
        "text": "स्वम् स्वम् निलयम् आगम्य पुत्र दारैः समावृताः ।\nअश्रूणि मुमुचुः सर्वे बाष्पेण पिहित आननाः ॥२-४८-३॥",
        "index": 3,
        "shloka_num": 3
    },
    {
        "text": "न च आहृष्यन् न च अमोदन् वणिजो न प्रसारयन् ।\nन च अशोभन्त पण्यानि न अपचन् गृह मेधिनः ॥२-४८-४॥",
        "index": 4,
        "shloka_num": 4
    },
    {
        "text": "नष्टम् दृष्ट्वा न अभ्यनन्दन् विपुलम् वा धन आगमम् ।\nपुत्रम् प्रथमजम् लब्ध्वा जननी न अभ्यनन्दत ॥२-४८-५॥",
        "index": 5,
        "shloka_num": 5
    },
    {
        "text": "गृहे गृहे रुदन्त्यः च भर्तारम् गृहम् आगतम् ।\nव्यगर्हयन्तः दुह्ख आर्ता वाग्भिस् तोत्रैः इव द्विपान् ॥२-४८-६॥",
        "index": 6,
        "shloka_num": 6
    },
    {
        "text": "किम् नु तेषाम् गृहैः कार्यम् किम् दारैः किम् धनेन वा ।\nपुत्रैः वा किम् सुखैः वा अपि ये न पश्यन्ति राघवम् ॥२-४८-७॥",
        "index": 7,
        "shloka_num": 7
    },
    {
        "text": "एकः सत् पुरुषो लोके लक्ष्मणः सह सीतया ।\nयो अनुगच्चति काकुत्स्थम् रामम् परिचरन् वने ॥२-४८-८॥",
        "index": 8,
        "shloka_num": 8
    },
    {
        "text": "आपगाः कृत पुण्याः ताः पद्मिन्यः च सराम्सि च ।\nयेषु स्नास्यति काकुत्स्थो विगाह्य सलिलम् शुचि ॥२-४८-९॥",
        "index": 9,
        "shloka_num": 9
    },
    {
        "text": "शोभयिष्यन्ति काकुत्स्थम् अटव्यो रम्य काननाः ।\nआपगाः च महा अनूपाः सानुमन्तः च पर्वताः ॥२-४८-१०॥",
        "index": 10,
        "shloka_num": 10
    },
    {
        "text": "काननम् वा अपि शैलम् वा यम् रामः अभिगमिष्यति ।\nप्रिय अतिथिम् इव प्राप्तम् न एनम् शक्ष्यन्ति अनर्चितुम् ॥२-४८-११॥",
        "index": 11,
        "shloka_num": 11
    },
    {
        "text": "विचित्र कुसुम आपीडा बहु मन्जलि धारिणः ।\nअकाले च अपि मुख्यानि पुष्पाणि च फलानि च ॥२-४८-१२॥",
        "index": 12,
        "shloka_num": 12
    },
    {
        "text": "अकाले चापि मुख्यानि पुष्पाणि च फलानि च ।\nदर्शयिष्यन्ति अनुक्रोशात् गिरयो रामम् आगतम् ॥२-४८-१३॥",
        "index": 13,
        "shloka_num": 13
    },
    {
        "text": "प्रस्रविष्यन्ति तोयानि विमलानि महीधराः ।\nविदर्शयन्तः विविधान् भूयः चित्रामः च निर्झरान् ॥२-४८-१४॥",
        "index": 14,
        "shloka_num": 14
    },
    {
        "text": "पादपाः पर्वत अग्रेषु रमयिष्यन्ति राघवम् ।\nयत्र रामः भयम् न अत्र न अस्ति तत्र पराभवः ॥२-४८-१५॥",
        "index": 15,
        "shloka_num": 15
    },
    {
        "text": "स हि शूरः महा बाहुः पुत्रः दशरथस्य च ।\nपुरा भवति नो दूरात् अनुगच्चाम राघवम् ॥२-४८-१६॥",
        "index": 16,
        "shloka_num": 16
    },
    {
        "text": "पादच् चाया सुखा भर्तुस् तादृशस्य महात्मनः ।\nस हि नाथो जनस्य अस्य स गतिः स परायणम् ॥२-४८-१७॥",
        "index": 17,
        "shloka_num": 17
    },
    {
        "text": "वयम् परिचरिष्यामः सीताम् यूयम् तु राघवम् ।\nइति पौर स्त्रियो भर्तृऋन् दुह्ख आर्ताः तत् तत् अब्रुवन् ॥२-४८-१८॥",
        "index": 18,
        "shloka_num": 18
    },
    {
        "text": "युष्माकम् राघवो अरण्ये योग क्षेमम् विधास्यति ।\nसीता नारी जनस्य अस्य योग क्षेमम् करिष्यति ॥२-४८-१९॥",
        "index": 19,
        "shloka_num": 19
    },
    {
        "text": "को न्व् अनेन अप्रतीतेन स उत्कण्ठित जनेन च ।\nसम्प्रीयेत अमनोज्ञेन वासेन हृत चेतसा ॥२-४८-२०॥",
        "index": 20,
        "shloka_num": 20
    },
    {
        "text": "कैकेय्या यदि चेद् राज्यम् स्यात् अधर्म्यम् अनाथवत् ।\nन हि नो जीवितेन अर्थः कुतः पुत्रैः कुतः धनैः ॥२-४८-२१॥",
        "index": 21,
        "shloka_num": 21
    },
    {
        "text": "यया पुत्रः च भर्ता च त्यक्ताव् ऐश्वर्य कारणात् ।\nकम् सा परिहरेद् अन्यम् कैकेयी कुल पाम्सनी ॥२-४८-२२॥",
        "index": 22,
        "shloka_num": 22
    },
    {
        "text": "कैकेय्या न वयम् राज्ये भृतका निवसेमहि ।\nजीवन्त्या जातु जीवन्त्यः पुत्रैः अपि शपामहे ॥२-४८-२३॥",
        "index": 23,
        "shloka_num": 23
    },
    {
        "text": "या पुत्रम् पार्थिव इन्द्रस्य प्रवासयति निर्घृणा ।\nकः ताम् प्राप्य सुखम् जीवेद् अधर्म्याम् दुष्ट चारिणीम् ॥२-४८-२४॥",
        "index": 24,
        "shloka_num": 24
    },
    {
        "text": "उपद्रुतमिदम् सर्वमनालम्बमनायकम् ।\nकैकेय्या हि कृते सर्वम् विनाशमुपयास्यति ॥२-४८-२५॥",
        "index": 25,
        "shloka_num": 25
    },
    {
        "text": "न हि प्रव्रजिते रामे जीविष्यति मही पतिः ।\nमृते दशरथे व्यक्तम् विलोपः तत् अनन्तरम् ॥२-४८-२६॥",
        "index": 26,
        "shloka_num": 26
    },
    {
        "text": "ते विषम् पिबत आलोड्य क्षीण पुण्याः सुदुर्गताः ।\nराघवम् वा अनुगच्चध्वम् अश्रुतिम् वा अपि गच्चत ॥२-४८-२७॥",
        "index": 27,
        "shloka_num": 27
    },
    {
        "text": "मिथ्या प्रव्राजितः रामः सभार्यः सह लक्ष्मणः ।\nभरते सम्निषृष्टाः स्मः सौनिके पशवो यथा ॥२-४८-२८॥",
        "index": 28,
        "shloka_num": 28
    },
    {
        "text": "पूर्णचन्द्राननः श्यामो गूढजत्रुररिंदमः ।\nआजानुबाहुः पद्माक्षो रामो लक्ष्मनपूर्वजः ॥२-४८-२९॥",
        "index": 29,
        "shloka_num": 29
    },
    {
        "text": "पूर्वाभिभाषी मधुरः सत्यवादी महाबलः ।\nसौम्यः सर्वस्य लोकस्य चन्द्रवत्प्रियदर्शनः ॥२-४८-३०॥",
        "index": 30,
        "shloka_num": 30
    },
    {
        "text": "नूनम् पुरुषशार्दूलो मत्तमातङ्गविक्रमः ।\nशोभयुश्यत्यरण्यानि विचरन् स महारथः ॥२-४८-३१॥",
        "index": 31,
        "shloka_num": 31
    },
    {
        "text": "तास्तथा विलपन्त्यस्तु नगरे नागरस्त्रियः ।\nचुक्रुशुर्दुःखसम्तप्तामृत्योरिव भयागमे ॥२-४८-३२॥",
        "index": 32,
        "shloka_num": 32
    },
    {
        "text": "इत्येव विलपन्तीनाम् स्त्रीणाम् वेश्मसु राघवम् ।\nजगामास्तम् दिनकरो रजनी चाभ्यवर्तत ॥२-४८-३३॥",
        "index": 33,
        "shloka_num": 33
    },
    {
        "text": "नष्टज्वलनसम्पाता प्रशान्ताध्यायसत्कथा ।\nतिमिरेणाभिलिप्तेव तदा सा नगरी बभौ ॥२-४८-३४॥",
        "index": 34,
        "shloka_num": 34
    },
    {
        "text": "उपशान्तवणिक्पण्या नष्टहर्षा निराश्रया ।\nअयोध्या नगरी चासीन्नष्टतारमिवाम्बरम् ॥२-४८-३५॥",
        "index": 35,
        "shloka_num": 35
    },
    {
        "text": "तथा स्त्रियो राम निमित्तम् आतुरा ।\nयथा सुते भ्रातरि वा विवासिते ।\nविलप्य दीना रुरुदुर् विचेतसः ।\nसुतैः हि तासाम् अधिको हि सो अभवत् ॥२-४८-३६॥",
        "index": 36,
        "shloka_num": 36
    },
    {
        "text": "प्रशान्तगीतोत्सव नृत्तवादना ।\nव्यपास्तहर्षा पिहितापणोदया ।\nतदा ह्ययोध्या नगरी बभूव सा ।\nमहार्णवः सम्क्षपितोदको यथा ॥२-४८-३७॥",
        "index": 37,
        "shloka_num": 37
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे पौराङ्गनाविलापः नाम अष्टचत्वारिंशः सर्गः ॥२-४८॥",
        "index": 38,
        "shloka_num": null
    }
]