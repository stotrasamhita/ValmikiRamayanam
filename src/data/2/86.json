[
    {
        "text": "अथ श्रीमद्वाल्मीकीयरामायणे अयोध्याकाण्डे गुहवाक्यम् नाम षडशीतितमः सर्गः ॥२-८६॥",
        "index": 0,
        "shloka_num": null
    },
    {
        "text": "भरताय अप्रमेयाय गुहो गहन गोचरः ॥२-८६-१॥",
        "index": 1,
        "shloka_num": 1
    },
    {
        "text": "तम् जाग्रतम् गुणैर् युक्तम् वर चाप इषु धारिणम् ।\nभ्रातृ गुप्त्य् अर्थम् अत्यन्तम् अहम् लक्ष्मणम् अब्रवम् ॥२-८६-२॥",
        "index": 2,
        "shloka_num": 2
    },
    {
        "text": "इयम् तात सुखा शय्या त्वद् अर्थम् उपकल्पिता ।\nप्रत्याश्वसिहि शेष्व अस्याम् सुखम् राघव नन्दन ॥२-८६-३॥",
        "index": 3,
        "shloka_num": 3
    },
    {
        "text": "उचितो अयम् जनः सर्वे दुह्खानाम् त्वम् सुख उचितः ।\nधर्म आत्ममः तस्य गुप्त्य् अर्थम् जागरिष्यामहे वयम् ॥२-८६-४॥",
        "index": 4,
        "shloka_num": 4
    },
    {
        "text": "न हि रामात् प्रियतरो मम अस्ति भुवि कश्चन ।\nमा उत्सुको भूर् ब्रवीम्य् एतद् अप्य् असत्यम् तव अग्रतः ॥२-८६-५॥",
        "index": 5,
        "shloka_num": 5
    },
    {
        "text": "अस्य प्रसादाद् आशम्से लोके अस्मिन् सुमहद् यशः ।\nधर्म अवाप्तिम् च विपुलाम् अर्थ अवाप्तिम् च केवलाम् ॥२-८६-६॥",
        "index": 6,
        "shloka_num": 6
    },
    {
        "text": "सो अहम् प्रिय सखम् रामम् शयानम् सह सीतया ।\nरक्षिष्यामि धनुष् पाणिः सर्वैः स्वैर् ज्नातिभिः सह ॥२-८६-७॥",
        "index": 7,
        "shloka_num": 7
    },
    {
        "text": "न हि मे अविदितम् किम्चिद् वने अस्मिमः चरतः सदा ।\nचतुर् अन्गम् ह्य् अपि बलम् प्रसहेम वयम् युधि ॥२-८६-८॥",
        "index": 8,
        "shloka_num": 8
    },
    {
        "text": "एवम् अस्माभिर् उक्तेन लक्ष्मणेन महात्मना ।\nअनुनीता वयम् सर्वे धर्मम् एव अनुपश्यता ॥२-८६-९॥",
        "index": 9,
        "shloka_num": 9
    },
    {
        "text": "कथम् दाशरथौ भूमौ शयाने सह सीतया ।\nशक्या निद्रा मया लब्धुम् जीवितम् वा सुखानि वा ॥२-८६-१०॥",
        "index": 10,
        "shloka_num": 10
    },
    {
        "text": "यो न देव असुरैः सर्वैः शक्यः प्रसहितुम् युधि ।\nतम् पश्य गुह सम्विष्टम् तृणेषु सह सीतया ॥२-८६-११॥",
        "index": 11,
        "shloka_num": 11
    },
    {
        "text": "महता तपसा लब्धो विविधैः च परिश्रमैः ।\nएको दशरथस्य एष पुत्रः सदृश लक्षणः ॥२-८६-१२॥",
        "index": 12,
        "shloka_num": 12
    },
    {
        "text": "अस्मिन् प्रव्राजिते राजा न चिरम् वर्तयिष्यति ।\nविधवा मेदिनी नूनम् क्षिप्रम् एव भविष्यति ॥२-८६-१३॥",
        "index": 13,
        "shloka_num": 13
    },
    {
        "text": "विनद्य सुमहा नादम् श्रमेण उपरताः स्त्रियः ।\nनिर्घोष उपरतम् नूनम् अद्य राज निवेशनम् ॥२-८६-१४॥",
        "index": 14,
        "shloka_num": 14
    },
    {
        "text": "कौसल्या चैव राजा च तथा एव जननी मम ।\nन आशम्से यदि ते सर्वे जीवेयुः शर्वरीम् इमाम् ॥२-८६-१५॥",
        "index": 15,
        "shloka_num": 15
    },
    {
        "text": "जीवेद् अपि हि मे माता शत्रुघ्नस्य अन्ववेक्षया ।\nदुह्खिता या तु कौसल्या वीरसूर् विनशिष्यति ॥२-८६-१६॥",
        "index": 16,
        "shloka_num": 16
    },
    {
        "text": "अतिक्रान्तम् अतिक्रान्तम् अनवाप्य मनो रथम् ।\nराज्ये रामम् अनिक्षिप्य पिता मे विनशिष्यति ॥२-८६-१७॥",
        "index": 17,
        "shloka_num": 17
    },
    {
        "text": "सिद्ध अर्थाः पितरम् वृत्तम् तस्मिन् काले ह्य् उपस्थिते ।\nप्रेत कार्येषु सर्वेषु सम्स्करिष्यन्ति भूमिपम् ॥२-८६-१८॥",
        "index": 18,
        "shloka_num": 18
    },
    {
        "text": "रम्य चत्वर सम्स्थानाम् सुविभक्त महा पथाम् ।\nहर्म्य प्रासाद सम्पन्नाम् सर्व रत्न विभूषिताम् ॥२-८६-१९॥",
        "index": 19,
        "shloka_num": 19
    },
    {
        "text": "गज अश्व रथ सम्बाधाम् तूर्य नाद विनादिताम् ।\nसर्व कल्याण सम्पूर्णाम् हृष्ट पुष्ट जन आकुलाम् ॥२-८६-२०॥",
        "index": 20,
        "shloka_num": 20
    },
    {
        "text": "आराम उद्यान सम्पूर्णाम् समाज उत्सव शालिनीम् ।\nसुखिता विचरिष्यन्ति राज धानीम् पितुर् मम ॥२-८६-२१॥",
        "index": 21,
        "shloka_num": 21
    },
    {
        "text": "अपि सत्य प्रतिज्नेन सार्धम् कुशलिना वयम् ।\nनिवृत्ते समये ह्य् अस्मिन् सुखिताः प्रविशेमहि ॥२-८६-२२॥",
        "index": 22,
        "shloka_num": 22
    },
    {
        "text": "परिदेवयमानस्य तस्य एवम् सुमहात्मनः ।\nतिष्ठतो राज पुत्रस्य शर्वरी सा अत्यवर्तत ॥२-८६-२३॥",
        "index": 23,
        "shloka_num": 23
    },
    {
        "text": "प्रभाते विमले सूर्ये कारयित्वा जटा उभौ ।\nअस्मिन् भागीरथी तीरे सुखम् सम्तारितौ मया ॥२-८६-२४॥",
        "index": 24,
        "shloka_num": 24
    },
    {
        "text": "जटा धरौ तौ द्रुम चीर वाससौ ।\nमहा बलौ कुन्जर यूथप उपमौ ।\nवर इषु चाप असि धरौ परम् तपौ ।\nव्यवेक्षमाणौ सह सीतया गतौ ॥२-८६-२५॥",
        "index": 25,
        "shloka_num": 25
    },
    {
        "text": "इति वाल्मीकि रामायणे आदि काव्ये अयोध्याकाण्डे षडशीतितमः सर्गः ॥२-८६-२६॥",
        "index": 26,
        "shloka_num": 26
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे गुहवाक्यम् नाम षडशीतितमः सर्गः ॥२-८६॥",
        "index": 27,
        "shloka_num": null
    }
]