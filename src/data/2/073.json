[
    {
        "text": "अथ श्रीमद्वाल्मीकीयरामायणे अयोध्याकाण्डे कैकेयीविगर्हणम् नाम त्रिसप्ततितमः सर्गः ॥२-७३॥",
        "index": 0,
        "shloka_num": null
    },
    {
        "text": "श्रुत्वा तु पितरम् वृत्तम् भ्रातरु च विवासितौ ।\nभरतः दुह्ख सम्तप्तैदम् वचनम् अब्रवीत् ॥२-७३-१॥",
        "index": 1,
        "shloka_num": 1
    },
    {
        "text": "किम् नुण्कार्यम् हतस्य इह मम राज्येन शोचतः ।\nविहीनस्य अथ पित्रा च भ्रात्रा पितृ समेन च ॥२-७३-२॥",
        "index": 2,
        "shloka_num": 2
    },
    {
        "text": "दुह्खे मे दुह्खम् अकरोर् व्रणे क्षारम् इव आदधाः ।\nराजानम् प्रेत भावस्थम् कृत्वा रामम् च तापसम् ॥२-७३-३॥",
        "index": 3,
        "shloka_num": 3
    },
    {
        "text": "कुलस्य त्वम् अभावाय काल रात्रिर् इव आगता ।\nअन्गारम् उपगूह्य स्म पिता मे न अवबुद्धवान् ॥२-७३-४॥",
        "index": 4,
        "shloka_num": 4
    },
    {
        "text": "मृत्युमापादितो राजा त्वया मे पापदर्शिनि ।\nसुखम् परिहृतम् मोहात्कुलेऽस्मिन् कुलपाम्सनि ॥२-७३-५॥",
        "index": 5,
        "shloka_num": 5
    },
    {
        "text": "त्वाम् प्राप्य हि पिता मेद्य सत्यसन्धो महायशाः ।\nतीव्रदुःखाभिसम्तप्तो वृत्तो दशरथो नृपः ॥२-७३-६॥",
        "index": 6,
        "shloka_num": 6
    },
    {
        "text": "विनाशितो महाराजः पिता मे धर्मवत्सलः ।\nकस्मात्प्रव्राजितो रामः कस्मादेव वनम् गतः ॥२-७३-७॥",
        "index": 7,
        "shloka_num": 7
    },
    {
        "text": "कौसल्या च सुमित्रा च पुत्र शोक अभिपीडिते ।\nदुष्करम् यदि जीवेताम् प्राप्य त्वाम् जननीम् मम ॥२-७३-८॥",
        "index": 8,
        "shloka_num": 8
    },
    {
        "text": "ननु तु आर्यो अपि धर्म आत्मा त्वयि वृत्तिम् अनुत्तमाम् ।\nवर्तते गुरु वृत्तिज्ञो यथा मातरि वर्तते ॥२-७३-९॥",
        "index": 9,
        "shloka_num": 9
    },
    {
        "text": "तथा ज्येष्ठा हि मे माता कौसल्या दीर्घ दर्शिनी ।\nत्वयि धर्मम् समास्थाय भगिन्याम् इव वर्तते ॥२-७३-१०॥",
        "index": 10,
        "shloka_num": 10
    },
    {
        "text": "तस्याः पुत्रम् कृत आत्मानम् चीर वल्कल वाससम् ।\nप्रस्थाप्य वन वासाय कथम् पापे न शोचसि ॥२-७३-११॥",
        "index": 11,
        "shloka_num": 11
    },
    {
        "text": "अपाप दर्शिनम् शूरम् कृत आत्मानम् यशस्विनम् ।\nप्रव्राज्य चीर वसनम् किम् नु पश्यसि कारणम् ॥२-७३-१२॥",
        "index": 12,
        "shloka_num": 12
    },
    {
        "text": "लुब्धाया विदितः मन्ये न ते अहम् राघवम् प्रति ।\nतथा हि अनर्थो राज्य अर्थम् त्वया नीतः महान् अयम् ॥२-७३-१३॥",
        "index": 13,
        "shloka_num": 13
    },
    {
        "text": "अहम् हि पुरुष व्याघ्राव् अपश्यन् राम लक्ष्मणौ ।\nकेन शक्ति प्रभावेन राज्यम् रक्षितुम् उत्सहे ॥२-७३-१४॥",
        "index": 14,
        "shloka_num": 14
    },
    {
        "text": "तम् हि नित्यम् महा राजो बलवन्तम् महा बलः ।\nउअपाश्रितः अभूद् धर्म आत्मा मेरुर् मेरु वनम् यथा ॥२-७३-१५॥",
        "index": 15,
        "shloka_num": 15
    },
    {
        "text": "सो अहम् कथम् इमम् भारम् महा धुर्य समुद्यतम् ।\nदम्यो धुरम् इव आसाद्य सहेयम् केन च ओजसा ॥२-७३-१६॥",
        "index": 16,
        "shloka_num": 16
    },
    {
        "text": "अथ वा मे भवेत् शक्तिर् योगैः बुद्धि बलेन वा ।\nसकामाम् न करिष्यामि त्वाम् अहम् पुत्र गर्धिनीम् ॥२-७३-१७॥",
        "index": 17,
        "shloka_num": 17
    },
    {
        "text": "न मे विकाङ्खा जायेत त्यक्तुम् त्वाम् पापनिश्चयाम् ।\nयदि रामस्य नावेक्षा त्वयि स्यान्मातृवत्सदा ॥२-७३-१८॥",
        "index": 18,
        "shloka_num": 18
    },
    {
        "text": "उत्पन्ना तु कथम् बुद्धिस्तवेयम् पापदर्शिनि ।\nसाधुचारित्रविभ्राष्टे पूर्वेषाम् नो विगर्हिता ॥२-७३-१९॥",
        "index": 19,
        "shloka_num": 19
    },
    {
        "text": "अस्मिन् कुले हि सर्वेषाम् ज्येष्ठो राज्येऽभिषिच्यते ।\nअपरे भ्रातरस्तस्मिन् प्रवर्तन्ते समाहिताः ॥२-७३-२०॥",
        "index": 20,
        "shloka_num": 20
    },
    {
        "text": "न हि मन्ये नृशसे त्वम् राजधर्ममवेक्षसे ।\nगतिम् वा न विजानासि राजवृत्तस्य शाश्वतीम् ॥२-७३-२१॥",
        "index": 21,
        "shloka_num": 21
    },
    {
        "text": "सततम् राजवृत्ते हि ज्येष्ठो राज्येऽभिषिच्यते ।\nराज्ञामेतत्समम् तत्स्यादिक्ष्वाकूणाम् विशेषतः ॥२-७३-२२॥",
        "index": 22,
        "shloka_num": 22
    },
    {
        "text": "तेषाम् धर्मैकरक्षाणाम् कुलचारित्रयोगिनाम् ।\nअत्र चारित्रशौण्डीर्यम् त्वाम् प्राप्य विनिवर्ततम् ॥२-७३-२३॥",
        "index": 23,
        "shloka_num": 23
    },
    {
        "text": "तवापि सुमहाभागा जनेन्द्राः कुलपूर्वगाः ।\nबुद्धेर्मोहः कथमयम् सम्भूतस्त्वयि गर्हितः ॥२-७३-२४॥",
        "index": 24,
        "shloka_num": 24
    },
    {
        "text": "न तु कामम् करिष्यामि तवाऽह्म् पापनिश्चये ।\nत्वया व्यसनमारब्धम् जीवितान्तकरम् मम ॥२-७३-२५॥",
        "index": 25,
        "shloka_num": 25
    },
    {
        "text": "एष त्विदानीमेवाहमप्रियार्थम् तवनघम् ।\nनिवर्तयिष्यामि वनात् भ्रातरम् स्वजन प्रियम् ॥२-७३-२६॥",
        "index": 26,
        "shloka_num": 26
    },
    {
        "text": "निवर्तयित्वा रामम् च तस्याहम् दीप्ततेजनः ।\nदासभूतो भविष्यामि सुस्थिरेणान्तरात्मना ॥२-७३-२७॥",
        "index": 27,
        "shloka_num": 27
    },
    {
        "text": "इति एवम् उक्त्वा भरतः महात्मा ।\nप्रिय इतरैः वाक्य गणैअः तुदम्स् ताम् ।\nशोक आतुरः च अपि ननाद भूयः ।\nसिम्हो यथा पर्वत गह्वरस्थः ॥२-७३-२८॥",
        "index": 28,
        "shloka_num": 28
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कैकेयीविगर्हणम् नाम त्रिसप्ततितमः सर्गः ॥२-७३॥",
        "index": 29,
        "shloka_num": null
    }
]