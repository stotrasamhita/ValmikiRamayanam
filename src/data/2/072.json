[
    {
        "text": "अथ श्रीमद्वाल्मीकीयरामायणे अयोध्याकाण्डे भरतसन्तापः नाम द्विसप्ततितमः सर्गः ॥२-७२॥",
        "index": 0,
        "shloka_num": null
    },
    {
        "text": "अपश्यम्स् तु ततः तत्र पितरम् पितुर् आलये ।\nजगाम भरतः द्रष्टुम् मातरम् मातुर् आलये ॥२-७२-१॥",
        "index": 1,
        "shloka_num": 1
    },
    {
        "text": "अनुप्राप्तम् तु तम् दृष्ट्वा कैकेयी प्रोषितम् सुतम् ।\nउत्पपात तदा हृष्टा त्यक्त्वा सौवर्ण मानसम् ॥२-७२-२॥",
        "index": 2,
        "shloka_num": 2
    },
    {
        "text": "स प्रविश्य एव धर्म आत्मा स्व गृहम् श्री विवर्जितम् ।\nभरतः प्रेक्ष्य जग्राह जनन्याः चरणौ शुभौ ॥२-७२-३॥",
        "index": 3,
        "shloka_num": 3
    },
    {
        "text": "सा तम् मूर्ध्नि समुपाघ्राय परिष्वज्य यशस्विनम् ।\nअङ्के भरतम् आरोप्य प्रष्टुम् समुपचक्रमे ॥२-७२-४॥",
        "index": 4,
        "shloka_num": 4
    },
    {
        "text": "अद्य ते कतिचित् रात्र्यः च्युतस्य आर्यक वेश्मनः ।\nअपि न अध्व श्रमः शीघ्रम् रथेन आपततः तव ॥२-७२-५॥",
        "index": 5,
        "shloka_num": 5
    },
    {
        "text": "आर्यकः ते सुकुशलो युधा जिन् मातुलः तव ।\nप्रवासाच् च सुखम् पुत्र सर्वम् मे वक्तुम् अर्हसि ॥२-७२-६॥",
        "index": 6,
        "shloka_num": 6
    },
    {
        "text": "एवम् पृष्ठः तु कैकेय्या प्रियम् पार्थिव नन्दनः ।\nआचष्ट भरतः सर्वम् मात्रे राजीव लोचनः ॥२-७२-७॥",
        "index": 7,
        "shloka_num": 7
    },
    {
        "text": "अद्य मे सप्तमी रात्रिः च्युतस्य आर्यक वेश्मनः ।\nअम्बायाः कुशली तातः युधाजिन् मातुलः च मे ॥२-७२-८॥",
        "index": 8,
        "shloka_num": 8
    },
    {
        "text": "यन् मे धनम् च रत्नम् च ददौ राजा परम् तपः ।\nपरिश्रान्तम् पथि अभवत् ततः अहम् पूर्वम् आगतः ॥२-७२-९॥",
        "index": 9,
        "shloka_num": 9
    },
    {
        "text": "राज वाल्य हरैः दूतैअः त्वर्यमाणो अहम् आगतः ।\nयद् अहम् प्रष्टुम् इच्चामि तत् अम्बा वक्तुम् अर्हसि ॥२-७२-१०॥",
        "index": 10,
        "shloka_num": 10
    },
    {
        "text": "शून्यो अयम् शयनीयः ते पर्यन्को हेम भूषितः ।\nन च अयम् इक्ष्वाकु जनः प्रहृष्टः प्रतिभाति मे ॥२-७२-११॥",
        "index": 11,
        "shloka_num": 11
    },
    {
        "text": "राजा भवति भूयिष्ठ्गम् इह अम्बाया निवेशने ।\nतम् अहम् न अद्य पश्यामि द्रष्टुम् इच्चन्न् इह आगतः ॥२-७२-१२॥",
        "index": 12,
        "shloka_num": 12
    },
    {
        "text": "पितुर् ग्रहीष्ये चरणौ तम् मम आख्याहि पृच्चतः ।\nआहोस्विद् अम्ब ज्येष्ठायाः कौसल्याया निवेशने ॥२-७२-१३॥",
        "index": 13,
        "shloka_num": 13
    },
    {
        "text": "तम् प्रत्युवाच कैकेयी प्रियवद् घोरम् अप्रियम् ।\nअजानन्तम् प्रजानन्ती राज्य लोभेन मोहिता ॥२-७२-१४॥",
        "index": 14,
        "shloka_num": 14
    },
    {
        "text": "या गतिः सर्व भूतानाम् ताम् गतिम् ते पिता गतः ।\nराजा महात्मा तेजस्वी यायजूकः सताम् गतिः ॥२-७२-१५॥",
        "index": 15,
        "shloka_num": 15
    },
    {
        "text": "तत् श्रुत्वा भरतः वाक्यम् धर्म अभिजनवान् शुचिः ।\nपपात सहसा भूमौ पितृ शोक बल अर्दितः ॥२-७२-१६॥",
        "index": 16,
        "shloka_num": 16
    },
    {
        "text": "हा हातोऽस्मीति कृपणाम् दीनाम् वाचमुदीरयन् ।\nनिपपात महाबाहुर्बाहु विक्षिप्य वीर्यवान् ॥२-७२-१७॥",
        "index": 17,
        "shloka_num": 17
    },
    {
        "text": "ततः शोकेन सम्वीतः पितुर् मरण दुह्खितः ।\nविललाप महा तेजा भ्रान्त आकुलित चेतनः ॥२-७२-१८॥",
        "index": 18,
        "shloka_num": 18
    },
    {
        "text": "एतत् सुरुचिरम् भाति पितुर् मे शयनम् पुरा ।\nशशिनेवामलम् रात्रौ गगनम् तोयदात्यये ॥२-७२-१९॥",
        "index": 19,
        "shloka_num": 19
    },
    {
        "text": "तत् इदम् न विभाति अद्य विहीनम् तेन धीमता ।\nव्योमेव श्शिना हीनमप्भुष्क इव सागरः ॥२-७२-२०॥",
        "index": 20,
        "shloka_num": 20
    },
    {
        "text": "बाष्पमुत्सृज्य कण्ठे स्वात्मना परिपीडितः ।\nआच्चाद्य वदनम् श्रीमद्वस्त्रेण जयताम् वरः ॥२-७२-२१॥",
        "index": 21,
        "shloka_num": 21
    },
    {
        "text": "तम् आर्तम् देव सम्काशम् समीक्ष्य पतितम् भुवि ।\nनिकृत्तमिव सालस्य स्कन्धम् परशुना वने ॥२-७२-२२॥",
        "index": 22,
        "shloka_num": 22
    },
    {
        "text": "मत्तमातङ्गसम्काशम् चन्द्रार्कसदृशम् भुवः ।\nउत्थापयित्वा शोक आर्तम् वचनम् च इदम् अब्रवीत् ॥२-७२-२३॥",
        "index": 23,
        "shloka_num": 23
    },
    {
        "text": "उत्तिष्ठ उत्तिष्ठ किम् शेषे राज पुत्र महा यशः ।\nत्वद् विधा न हि शोचन्ति सन्तः सदसि सम्मताः ॥२-७२-२४॥",
        "index": 24,
        "shloka_num": 24
    },
    {
        "text": "दानयज्ञाधिकारा हि शीलश्रुतिवचोनुगा ।\nबुद्धिस्ते बुद्धिसम्पन्न प्रभेवार्कस्य मन्दिरे ॥२-७२-२५॥",
        "index": 25,
        "shloka_num": 25
    },
    {
        "text": "स रुदत्या चिरम् कालम् भूमौ विपरिवृत्य च ।\nजननीम् प्रत्युवाच इदम् शोकैः बहुभिर् आवृतः ॥२-७२-२६॥",
        "index": 26,
        "shloka_num": 26
    },
    {
        "text": "अभिषेक्ष्यति रामम् तु राजा यज्ञम् नु यक्ष्यति ।\nइति अहम् कृत सम्कल्पो हृष्टः यात्राम् अयासिषम् ॥२-७२-२७॥",
        "index": 27,
        "shloka_num": 27
    },
    {
        "text": "तत् इदम् हि अन्यथा भूतम् व्यवदीर्णम् मनो मम ।\nपितरम् यो न पश्यामि नित्यम् प्रिय हिते रतम् ॥२-७२-२८॥",
        "index": 28,
        "shloka_num": 28
    },
    {
        "text": "अम्ब केन अत्यगात् राजा व्याधिना मय्य् अनागते ।\nधन्या राम आदयः सर्वे यैः पिता सम्स्कृतः स्वयम् ॥२-७२-२९॥",
        "index": 29,
        "shloka_num": 29
    },
    {
        "text": "न नूनम् माम् महा राजः प्राप्तम् जानाति कीर्तिमान् ।\nउपजिघ्रेद्द् हि माम् मूर्ध्नि तातः सम्नम्य सत्वरम् ॥२-७२-३०॥",
        "index": 30,
        "shloka_num": 30
    },
    {
        "text": "क्व स पाणिः सुख स्पर्शः तातस्य अक्लिष्ट कर्मणः ।\nयेन माम् रजसा ध्वस्तम् अभीक्ष्णम् परिमार्जति ॥२-७२-३१॥",
        "index": 31,
        "shloka_num": 31
    },
    {
        "text": "यो मे भ्राता पिता बन्धुर् यस्य दासो अस्मि धीमतः ।\nतस्य माम् शीघ्रम् आख्याहि रामस्य अक्लिष्ट कर्मणः ॥२-७२-३२॥",
        "index": 32,
        "shloka_num": 32
    },
    {
        "text": "पिता हि भवति ज्येष्ठो धर्मम् आर्यस्य जानतः ।\nतस्य पादौ ग्रहीष्यामि स हि इदानीम् गतिर् मम ॥२-७२-३३॥",
        "index": 33,
        "shloka_num": 33
    },
    {
        "text": "धर्मविद्धर्मनित्यश्च सत्यसन्धो दृढव्रतः ।\nआर्ये किम् अब्रवीद् राजा पिता मे सत्य विक्रमः ॥२-७२-३४॥",
        "index": 34,
        "shloka_num": 34
    },
    {
        "text": "पश्चिमम् साधु सम्देशम् इच्चामि श्रोतुम् आत्मनः ।\nइति पृष्टा यथा तत्त्वम् कैकेयी वाक्यम् अब्रवीत् ॥२-७२-३५॥",
        "index": 35,
        "shloka_num": 35
    },
    {
        "text": "राम इति राजा विलपन् हा सीते लक्ष्मण इति च ।\nस महात्मा परम् लोकम् गतः गतिमताम् वरः ॥२-७२-३६॥",
        "index": 36,
        "shloka_num": 36
    },
    {
        "text": "इमाम् तु पश्चिमाम् वाचम् व्याजहार पिता तव ।\nकाल धर्म परिक्षिप्तः पाशैः इव महा गजः ॥२-७२-३७॥",
        "index": 37,
        "shloka_num": 37
    },
    {
        "text": "सिद्ध अर्थाः तु नरा रामम् आगतम् सीतया सह ।\nलक्ष्मणम् च महा बाहुम् द्रक्ष्यन्ति पुनर् आगतम् ॥२-७२-३८॥",
        "index": 38,
        "shloka_num": 38
    },
    {
        "text": "तत् श्रुत्वा विषसाद एव द्वितीया प्रिय शम्सनात् ।\nविषण्ण वदनो भूत्वा भूयः पप्रच्च मातरम् ॥२-७२-३९॥",
        "index": 39,
        "shloka_num": 39
    },
    {
        "text": "क्व च इदानीम् स धर्म आत्मा कौसल्य आनन्द वर्धनः ।\nलक्ष्मणेन सह भ्रात्रा सीतया च समम् गतः ॥२-७२-४०॥",
        "index": 40,
        "shloka_num": 40
    },
    {
        "text": "तथा पृष्टा यथा तत्त्वम् आख्यातुम् उपचक्रमे ।\nमाता अस्य युगपद् वाक्यम् विप्रियम् प्रिय शन्कया ॥२-७२-४१॥",
        "index": 41,
        "shloka_num": 41
    },
    {
        "text": "स हि राज सुतः पुत्र चीर वासा महा वनम् ।\nदण्डकान् सह वैदेह्या लक्ष्मण अनुचरः गतः ॥२-७२-४२॥",
        "index": 42,
        "shloka_num": 42
    },
    {
        "text": "तत् श्रुत्वा भरतः त्रस्तः भ्रातुः चारित्र शन्कया ।\nस्वस्य वम्शस्य माहात्म्यात् प्रष्टुम् समुपचक्रमे ॥२-७२-४३॥",
        "index": 43,
        "shloka_num": 43
    },
    {
        "text": "कच्चिन् न ब्राह्मण वधम् हृतम् रामेण कस्यचित् ।\nकच्चिन् न आढ्यो दरिद्रः वा तेन अपापो विहिम्सितः ॥२-७२-४४॥",
        "index": 44,
        "shloka_num": 44
    },
    {
        "text": "कच्चिन् न पर दारान् वा राज पुत्रः अभिमन्यते ।\nकस्मात् स दण्डक अरण्ये भ्रूणहा इव विवासितः ॥२-७२-४५॥",
        "index": 45,
        "shloka_num": 45
    },
    {
        "text": "अथ अस्य चपला माता तत् स्व कर्म यथा तथम् ।\nतेन एव स्त्री स्वभावेन व्याहर्तुम् उपचक्रमे ॥२-७२-४६॥",
        "index": 46,
        "shloka_num": 46
    },
    {
        "text": "एवमुक्ता तु कैकेयी भरतेन महात्मना ।\nउवाच वचनम् हृष्टा मूढा पण्डितमानिनी ॥२-७२-४७॥",
        "index": 47,
        "shloka_num": 47
    },
    {
        "text": "न ब्राह्मण धनम् किम्चिद्द् हृतम् रामेण कस्यचित् ।\nकश्चिन् न आढ्यो दरिद्रः वा तेन अपापो विहिम्सितः ॥२-७२-४८॥",
        "index": 48,
        "shloka_num": 48
    },
    {
        "text": "न रामः पर दारामः च चक्षुर्भ्याम् अपि पश्यति ।\nमया तु पुत्र श्रुत्वा एव रामस्य एव अभिषेचनम् ॥२-७२-४९॥",
        "index": 49,
        "shloka_num": 49
    },
    {
        "text": "याचितः ते पिता राज्यम् रामस्य च विवासनम् ।\nस स्व वृत्तिम् समास्थाय पिता ते तत् तथा अकरोत् ॥२-७२-५०॥",
        "index": 50,
        "shloka_num": 50
    },
    {
        "text": "रामः च सह सौमित्रिः प्रेषितः सह सीतया ।\nतम् अपश्यन् प्रियम् पुत्रम् मही पालो महा यशाः ॥२-७२-५१॥",
        "index": 51,
        "shloka_num": 51
    },
    {
        "text": "पुत्र शोक परिद्यूनः पन्चत्वम् उपपेदिवान् ।\nत्वया तु इदानीम् धर्मज्ञ राजत्वम् अवलम्ब्यताम् ॥२-७२-५२॥",
        "index": 52,
        "shloka_num": 52
    },
    {
        "text": "त्वत् कृते हि मया सर्वम् इदम् एवम् विधम् कृतम् ।\nमा शोकम् मा च सम्तापम् धैर्यमाश्रय पुत्रक ॥२-७२-५३॥",
        "index": 53,
        "shloka_num": 53
    },
    {
        "text": "त्वदधीना हि नगरी राज्यम् चैतदनामयम् ।\nतत् पुत्र शीघ्रम् विधिना विधिज्ञैः ।\nवसिष्ठ मुख्यैः सहितः द्विज इन्द्रैः ।\nसम्काल्य राजानम् अदीन सत्त्वम् ।\nआत्मानम् उर्व्याम् अभिषेचयस्व ॥२-७२-५४॥",
        "index": 54,
        "shloka_num": 54
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे भरतसन्तापः नाम द्विसप्ततितमः सर्गः ॥२-७२॥",
        "index": 55,
        "shloka_num": null
    }
]