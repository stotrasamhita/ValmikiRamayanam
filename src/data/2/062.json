[
    {
        "text": "अथ श्रीमद्वाल्मीकीयरामायणे अयोध्याकाण्डे कौसल्याप्रसादनम् नाम द्विषष्ठितमः सर्गः ॥२-६२॥",
        "index": 0,
        "shloka_num": null
    },
    {
        "text": "एवम् तु क्रुद्धया राजा राम मात्रा सशोकया ।\nश्रावितः परुषम् वाक्यम् चिन्तयाम् आस दुह्खितः ॥२-६२-१॥",
        "index": 1,
        "shloka_num": 1
    },
    {
        "text": "चिन्तयित्वा स च नृपो मुमोह व्याकुलेन्द्रियः ।\nअथ दीर्घेण कालेन सम्ज्ञामाप परतपः ॥२-६२-२॥",
        "index": 2,
        "shloka_num": 2
    },
    {
        "text": "स सम्ज्ञाअमुपलब्यैव दीर्घमुष्णम् च निःससन् ।\nकौसल्याम् पार्श्वतो दृष्ट्वा ततश्चिन्तामुपागमत् ॥२-६२-३॥",
        "index": 3,
        "shloka_num": 3
    },
    {
        "text": "तस्य चिन्तयमानस्य प्रत्यभात् कर्म दुष्कृतम् ।\nयद् अनेन कृतम् पूर्वम् अज्ञानात् शब्द वेधिना ॥२-६२-४॥",
        "index": 4,
        "shloka_num": 4
    },
    {
        "text": "अमनाः तेन शोकेन राम शोकेन च प्रभुः ।\nद्वाभ्यामपि महाराजः शोकाब्यामभितप्यतो ॥२-६२-५॥",
        "index": 5,
        "shloka_num": 5
    },
    {
        "text": "दह्यमानः तु शोकाभ्याम् कौसल्याम् आह भू पतिः ।\nवेपमानोऽञ्जलिम् कृत्वा प्रसादर्तमवाङ्मुखः ॥२-६२-६॥",
        "index": 6,
        "shloka_num": 6
    },
    {
        "text": "प्रसादये त्वाम् कौसल्ये रचितः अयम् मया अन्जलिः ।\nवत्सला च आनृशम्सा च त्वम् हि नित्यम् परेष्व् अपि ॥२-६२-७॥",
        "index": 7,
        "shloka_num": 7
    },
    {
        "text": "भर्ता तु खलु नारीणाम् गुणवान् निर्गुणो अपि वा ।\nधर्मम् विमृशमानानाम् प्रत्यक्षम् देवि दैवतम् ॥२-६२-८॥",
        "index": 8,
        "shloka_num": 8
    },
    {
        "text": "सा त्वम् धर्म परा नित्यम् दृष्ट लोक पर अवर ।\nन अर्हसे विप्रियम् वक्तुम् दुह्खिता अपि सुदुह्खितम् ॥२-६२-९॥",
        "index": 9,
        "shloka_num": 9
    },
    {
        "text": "तत् वाक्यम् करुणम् राज्ञः श्रुत्वा दीनस्य भाषितम् ।\nकौसल्या व्यसृजद् बाष्पम् प्रणाली इव नव उदकम् ॥२-६२-१०॥",
        "index": 10,
        "shloka_num": 10
    },
    {
        "text": "स मूद्र्ह्नि बद्ध्वा रुदती राज्ञः पद्मम् इव अन्जलिम् ।\nसम्भ्रमात् अब्रवीत् त्रस्ता त्वरमाण अक्षरम् वचः ॥२-६२-११॥",
        "index": 11,
        "shloka_num": 11
    },
    {
        "text": "प्रसीद शिरसा याचे भूमौ निततिता अस्मि ते ।\nयाचिता अस्मि हता देव हन्तव्या अहम् न हि त्वया ॥२-६२-१२॥",
        "index": 12,
        "shloka_num": 12
    },
    {
        "text": "न एषा हि सा स्त्री भवति श्लाघनीयेन धीमता ।\nउभयोः लोकयोः वीर पत्या या सम्प्रसाद्यते ॥२-६२-१३॥",
        "index": 13,
        "shloka_num": 13
    },
    {
        "text": "जानामि धर्मम् धर्मज्ञ त्वाम् जाने सत्यवादिनम् ।\nपुत्र शोक आर्तया तत् तु मया किम् अपि भाषितम् ॥२-६२-१४॥",
        "index": 14,
        "shloka_num": 14
    },
    {
        "text": "शोको नाशयते धैर्यम् शोको नाशयते श्रुतम् ।\nशोको नाशयते सर्वम् न अस्ति शोक समः रिपुः ॥२-६२-१५॥",
        "index": 15,
        "shloka_num": 15
    },
    {
        "text": "शक्यम् आपतितः सोढुम् प्रहरः रिपु हस्ततः ।\nसोढुम् आपतितः शोकः सुसूक्ष्मः अपि न शक्यते ॥२-६२-१६॥",
        "index": 16,
        "shloka_num": 16
    },
    {
        "text": "दर्मज्ञाः श्रुतिमन्तोऽपि चिन्नधर्मार्थसम्शयाः ।\nयतयो वीर मुह्यन्ति शोकसम्मूढचेतसः ॥२-६२-१७॥",
        "index": 17,
        "shloka_num": 17
    },
    {
        "text": "वन वासाय रामस्य पन्च रात्रः अद्य गण्यते ।\nयः शोक हत हर्षायाः पन्च वर्ष उपमः मम ॥२-६२-१८॥",
        "index": 18,
        "shloka_num": 18
    },
    {
        "text": "तम् हि चिन्तयमानायाः शोको अयम् हृदि वर्धते ।\nअदीनाम् इव वेगेन समुद्र सलिलम् महत् ॥२-६२-१९॥",
        "index": 19,
        "shloka_num": 19
    },
    {
        "text": "एवम् हि कथयन्त्याः तु कौसल्यायाः शुभम् वचः ।\nमन्द रश्मिर् अभूत् सुर्यो रजनी च अभ्यवर्तत ॥२-६२-२०॥",
        "index": 20,
        "shloka_num": 20
    },
    {
        "text": "तथ प्रह्लादितः वाक्यैः देव्या कौसल्यया नृपः ।\nशोकेन च समाक्रान्तः निद्राया वशम् एयिवान् ॥२-६२-२१॥",
        "index": 21,
        "shloka_num": 21
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कौसल्याप्रसादनम् नाम द्विषष्ठितमः सर्गः ॥२-६२॥",
        "index": 22,
        "shloka_num": null
    }
]