[
    {
        "text": "अथ श्रीमद्वाल्मीकीयरामायणे अयोध्याकाण्डे गुहसङ्गतम् नाम पञ्चाशः सर्गः ॥२-५०॥",
        "index": 0,
        "shloka_num": null
    },
    {
        "text": "विशालान् कोसलान् रम्यान् यात्वा लक्ष्मण पूर्वजः ।\nअयोध्याभिमुखो धीमान् प्राञ्ञ्लिर्वाक्वमब्रवीत् ॥२-५०-१॥",
        "index": 1,
        "shloka_num": 1
    },
    {
        "text": "आपृच्छे त्वाम् पुरीश्रेष्ठे काकुत्स्थपरिपालिते ।\nदैवतानि च यानि त्वाम् पालयन्त्यावसन्ति च ॥२-५०-२॥",
        "index": 2,
        "shloka_num": 2
    },
    {
        "text": "निवृत्तवनवासस्त्वामनृणो जगतीपतेः ।\nपुनर्ध्रक्ष्यामि मात्रा च पित्रा च सह सम्गतः ॥२-५०-३॥",
        "index": 3,
        "shloka_num": 3
    },
    {
        "text": "ततो रुधिरताम्राक्षो भुजमुद्यम्य दक्षिणम् ।\nअश्रुपूर्णमुखो दीनोऽब्रवीज्जानपदम् जनम् ॥२-५०-४॥",
        "index": 4,
        "shloka_num": 4
    },
    {
        "text": "अनुक्रोशो दया चैव यथार्हम् मयि वह् कृतः ।\nचिरम् दुःखस्य पापीयो गम्यतामर्थसिद्धये ॥२-५०-५॥",
        "index": 5,
        "shloka_num": 5
    },
    {
        "text": "तेऽभिवाद्य महात्मानम् कृत्वा चापि प्रदक्षिणम् ।\nविलपन्तो नरा घोरम् व्यतिष्ठन्त क्वचित् क्वचित् ॥२-५०-६॥",
        "index": 6,
        "shloka_num": 6
    },
    {
        "text": "तथा विलपताम् तेषामतृप्तानाम् च राघवः ।\nअचक्षुरिषयम् प्रायाद्यथार्कः क्षणदामुखे ॥२-५०-७॥",
        "index": 7,
        "shloka_num": 7
    },
    {
        "text": "ततो धान्यधनोपेतान् दानशीलजनान् शिवान् ।\nअकुतश्चिद्भयान् रम्याम् श्चैत्ययूपसमावृतान् ॥२-५०-८॥",
        "index": 8,
        "shloka_num": 8
    },
    {
        "text": "उद्यानाम्रवनोपेतान् सम्पन्नसलिलाशयान् ।\nतुष्टपुष्टजनाकीर्णान् गोकुलाकुलसेवितान् ॥२-५०-९॥",
        "index": 9,
        "shloka_num": 9
    },
    {
        "text": "लक्षणीयान्न रेम्द्राणाम् ब्रह्मघोषाभिनादितान् ।\nरथेन पुरुषव्याघ्रः कोसलानत्यवर्तत ॥२-५०-१०॥",
        "index": 10,
        "shloka_num": 10
    },
    {
        "text": "मध्येन मुदितम् स्फीतम् रम्योद्यानसमाकुलम् ।\nराज्यम् भोग्यम् नरेन्द्राणाम् ययौ धृतिमताम् वरः ॥२-५०-११॥",
        "index": 11,
        "shloka_num": 11
    },
    {
        "text": "तत्र त्रिपथगाम् दिव्याम् शिव तोयाम् अशैवलाम् ।\nददर्श राघवो गन्गाम् पुण्याम् ऋषि निसेविताम् ॥२-५०-१२॥",
        "index": 12,
        "shloka_num": 12
    },
    {
        "text": "आश्रमैरविदूर्स्थैः श्रीमद्भिः समलम् कृताम् ।\nकालेऽप्सरोभिर्हृष्टाभिः सेविताम्भोह्रदाम् शिवाम् ॥२-५०-१३॥",
        "index": 13,
        "shloka_num": 13
    },
    {
        "text": "देवदानवगन्धर्वैः किन्नरैरुपशोभिताम् ।\nनागगन्धर्वपत्नीभिः सेविताम् सततम् शिवाम् ॥२-५०-१४॥",
        "index": 14,
        "shloka_num": 14
    },
    {
        "text": "देवाक्रीडशताकीर्णाम् देवोद्यानशतायुताम् ।\nदेवार्थमाकाशगमाम् विख्याताम् देवपद्मिनीम् ॥२-५०-१५॥",
        "index": 15,
        "shloka_num": 15
    },
    {
        "text": "जलघाताट्टहासोग्राम् फेननिर्मलहासिनीम् ।\nक्वचिद्वेणीकृतजलाम् क्वचिदावर्तशोभिताम् ॥२-५०-१६॥",
        "index": 16,
        "shloka_num": 16
    },
    {
        "text": "क्वचित्स्तिमितगम्भीराम् क्वचिद्वेगजलाकुलाम् ।\nक्वचिद्गम्भीरनिर्घोषाम् क्वचिद्भैरवनिस्वनाम् ॥२-५०-१७॥",
        "index": 17,
        "shloka_num": 17
    },
    {
        "text": "देवसम्घाप्लुतजलाम् निर्मलोत्पलशोभिताम् ।\nक्वचिदाभोगपुलिनाम् क्वचिन्नर्मलवालुकाम् ॥२-५०-१८॥",
        "index": 18,
        "shloka_num": 18
    },
    {
        "text": "हम्स सरस सम्घुष्टाम् चक्र वाक उपकूजिताम् ।\nसदामदैश्च विहगैरभिसम्नादिताम् तराम् ॥२-५०-१९॥",
        "index": 19,
        "shloka_num": 19
    },
    {
        "text": "क्वचित्तीररुहैर्वृक्षैर्मालाभिरिव शोभिताम् ।\nक्वचित्फुल्लोत्पलच्छन्नाम् क्वचित्पद्मवनाकुलाम् ॥२-५०-२०॥",
        "index": 20,
        "shloka_num": 20
    },
    {
        "text": "क्वचित्कुमुदष्ण्डैश्च कुड्मलैरुपशोभिताम् ।\nनानापुष्परजोध्वस्ताम् समदामिव च क्वचित् ॥२-५०-२१॥",
        "index": 21,
        "shloka_num": 21
    },
    {
        "text": "व्यपेतमलसम्घाताम् मणिनिर्मलदर्शनाम् ।\nदिशागजैर्वनगजैर्मत्तैश्च वरवारणैः ॥२-५०-२२॥",
        "index": 22,
        "shloka_num": 22
    },
    {
        "text": "देवोपवाह्यश्च मुहुः सम्नादितवनान्तराम् ।\nप्रमदामिव यत्ने न भूषिताम् भूषणोत्तमैः ॥२-५०-२३॥",
        "index": 23,
        "shloka_num": 23
    },
    {
        "text": "फलैः पुष्पैः किसलयैर्वऋताम् गुल्मैद्द्विजैस्तथा ।\nशिम्शुमरैः च नक्रैः च भुजम्गैः च निषेविताम् ॥२-५०-२४॥",
        "index": 24,
        "shloka_num": 24
    },
    {
        "text": "विष्णुपादच्युताम् दिव्यामपापाम् पापनाशिनीम् ।\nताम् शङ्करजटाजूटाद्भ्रष्टाम् सागरतेजसा ॥२-५०-२५॥",
        "index": 25,
        "shloka_num": 25
    },
    {
        "text": "समुद्रमहीषीम् गङ्गाम् सारसक्रौञ्चनादिताम् ।\nआससाद महाबाहुः शृङ्गिबेरपुरम् प्रति ॥२-५०-२६॥",
        "index": 26,
        "shloka_num": 26
    },
    {
        "text": "ताम् ऊर्मि कलिल आवर्ताम् अन्ववेक्ष्य महा रथः ।\nसुमन्त्रम् अब्रवीत् सूतम् इह एव अद्य वसामहे ॥२-५०-२७॥",
        "index": 27,
        "shloka_num": 27
    },
    {
        "text": "अविदूरात् अयम् नद्या बहु पुष्प प्रवालवान् ।\nसुमहान् इन्गुदी वृक्षो वसामः अत्र एव सारथे ॥२-५०-२८॥",
        "index": 28,
        "shloka_num": 28
    },
    {
        "text": "द्रक्ष्यामः सरिताम् श्रेष्ठाम् सम्मान्यसलिलाम् शिवाम् ।\nदेवदानवगन्धर्वमृगमानुषपक्षिणाम् ॥२-५०-२९॥",
        "index": 29,
        "shloka_num": 29
    },
    {
        "text": "लक्षणः च सुमन्त्रः च बाढम् इति एव राघवम् ।\nउक्त्वा तम् इन्गुदी वृक्षम् तदा उपययतुर् हयैः ॥२-५०-३०॥",
        "index": 30,
        "shloka_num": 30
    },
    {
        "text": "रामः अभियाय तम् रम्यम् वृक्षम् इक्ष्वाकु नन्दनः ।\nरथात् अवातरत् तस्मात् सभार्यः सह लक्ष्मणः ॥२-५०-३१॥",
        "index": 31,
        "shloka_num": 31
    },
    {
        "text": "सुमन्त्रः अपि अवतीर्य एव मोचयित्वा हय उत्तमान् ।\nवृक्ष मूल गतम् रामम् उपतस्थे कृत अन्जलिः ॥२-५०-३२॥",
        "index": 32,
        "shloka_num": 32
    },
    {
        "text": "तत्र राजा गुहो नाम रामस्य आत्म समः सखा ।\nनिषाद जात्यो बलवान् स्थपतिः च इति विश्रुतः ॥२-५०-३३॥",
        "index": 33,
        "shloka_num": 33
    },
    {
        "text": "स श्रुत्वा पुरुष व्याघ्रम् रामम् विषयम् आगतम् ।\nवृद्धैः परिवृतः अमात्यैः ज्ञातिभिः च अपि उपागतः ॥२-५०-३४॥",
        "index": 34,
        "shloka_num": 34
    },
    {
        "text": "ततः निषाद अधिपतिम् दृष्ट्वा दूरात् अवस्थितम् ।\nसह सौमित्रिणा रामः समागच्चद् गुहेन सः ॥२-५०-३५॥",
        "index": 35,
        "shloka_num": 35
    },
    {
        "text": "तम् आर्तः सम्परिष्वज्य गुहो राघवम् अब्रवीत् ।\nयथा अयोध्या तथा इदम् ते राम किम् करवाणि ते ॥२-५०-३६॥",
        "index": 36,
        "shloka_num": 36
    },
    {
        "text": "ईदृशम् हि महाबाहो कः प्रप्स्यत्यतिथिम् प्रियम् ।\nततः गुणवद् अन्न अद्यम् उपादाय पृथग् विधम् ।\nअर्घ्यम् च उपानयत् क्षिप्रम् वाक्यम् च इदम् उवाच ह ॥२-५०-३७॥",
        "index": 37,
        "shloka_num": 37
    },
    {
        "text": "स्वागतम् ते महा बाहो तव इयम् अखिला मही ।\nवयम् प्रेष्या भवान् भर्ता साधु राज्यम् प्रशाधि नः ॥२-५०-३८॥",
        "index": 38,
        "shloka_num": 38
    },
    {
        "text": "भक्ष्यम् भोज्यम् च पेयम् च लेह्यम् च इदम् उपस्थितम् ।\nशयनानि च मुख्यानि वाजिनाम् खादनम् च ते ॥२-५०-३९॥",
        "index": 39,
        "shloka_num": 39
    },
    {
        "text": "गुहम् एव ब्रुवाणम् तम् राघवः प्रत्युवाच ह ॥२-५०-४०॥",
        "index": 40,
        "shloka_num": 40
    },
    {
        "text": "अर्चिताः चैव हृष्टाः च भवता सर्वथा वयम् ।\nपद्भ्याम् अभिगमाच् चैव स्नेह सम्दर्शनेन च ॥२-५०-४१॥",
        "index": 41,
        "shloka_num": 41
    },
    {
        "text": "भुजाभ्याम् साधु वृत्ताभ्याम् पीडयन् वाक्यम् अब्रवीत् ।\nदिष्ट्या त्वाम् गुह पश्यामिअरोगम् सह बान्धवैः ॥२-५०-४२॥",
        "index": 42,
        "shloka_num": 42
    },
    {
        "text": "अपि ते कूशलम् राष्ट्रे मित्रेषु च धनेषु च ।\nयत् तु इदम् भवता किम्चित् प्रीत्या समुपकल्पितम् ।\nसर्वम् तत् अनुजानामि न हि वर्ते प्रतिग्रहे ॥२-५०-४३॥",
        "index": 43,
        "shloka_num": 43
    },
    {
        "text": "कुश चीर अजिन धरम् फल मूल अशनम् च माम् ।\nविद्धि प्रणिहितम् धर्मे तापसम् वन गोचरम् ॥२-५०-४४॥",
        "index": 44,
        "shloka_num": 44
    },
    {
        "text": "अश्वानाम् खादनेन अहम् अर्थी न अन्येन केनचित् ।\nएतावता अत्र भवता भविष्यामि सुपूजितः ॥२-५०-४५॥",
        "index": 45,
        "shloka_num": 45
    },
    {
        "text": "एते हि दयिता राज्ञः पितुर् दशरथस्य मे ।\nएतैः सुविहितैः अश्वैः भविष्याम्य् अहम् अर्चितः ॥२-५०-४६॥",
        "index": 46,
        "shloka_num": 46
    },
    {
        "text": "अश्वानाम् प्रतिपानम् च खादनम् चैव सो अन्वशात् ।\nगुहः तत्र एव पुरुषाम्स् त्वरितम् दीयताम् इति ॥२-५०-४७॥",
        "index": 47,
        "shloka_num": 47
    },
    {
        "text": "ततः चीर उत्तर आसन्गः सम्ध्याम् अन्वास्य पश्चिमाम् ।\nजलम् एव आददे भोज्यम् लक्ष्मणेन आहृतम् स्वयम् ॥२-५०-४८॥",
        "index": 48,
        "shloka_num": 48
    },
    {
        "text": "तस्य भूमौ शयानस्य पादौ प्रक्षाल्य लक्ष्मणः ।\nसभार्यस्य ततः अभ्येत्य तस्थौ वृष्कम् उपाश्रितः ॥२-५०-४९॥",
        "index": 49,
        "shloka_num": 49
    },
    {
        "text": "गुहो अपि सह सूतेन सौमित्रिम् अनुभाषयन् ।\nअन्वजाग्रत् ततः रामम् अप्रमत्तः धनुर् धरः ॥२-५०-५०॥",
        "index": 50,
        "shloka_num": 50
    },
    {
        "text": "तथा शयानस्य ततः अस्य धीमतः ।\nयशस्विनो दाशरथेर् महात्मनः ।\nअदृष्ट दुह्खस्य सुख उचितस्य सा ।\nतदा व्यतीयाय चिरेण शर्वरी ॥२-५०-५१॥",
        "index": 51,
        "shloka_num": 51
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे गुहसङ्गतम् नाम पञ्चाशः सर्गः ॥२-५०॥",
        "index": 52,
        "shloka_num": null
    }
]