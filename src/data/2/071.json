[
    {
        "text": "अथ श्रीमद्वाल्मीकीयरामायणे अयोध्याकाण्डे अयोध्यागमनम् नाम एकसप्ततितमः सर्गः ॥२-७१॥",
        "index": 0,
        "shloka_num": null
    },
    {
        "text": "स प्रान् मुखो राज गृहात् अभिनिर्याय वीर्यवान् ।\nततः सुदामाम् द्युतिमान् सम्तीर्वावेक्ष्य ताम् नदीम् ॥२-७१-१॥",
        "index": 1,
        "shloka_num": 1
    },
    {
        "text": "ह्लादिनीम् दूर पाराम् च प्रत्यक् स्रोतः तरन्गिणीम् ।\nशतद्रूम् अतरत् श्रीमान् नदीम् इक्ष्वाकु नन्दनः ॥२-७१-२॥",
        "index": 2,
        "shloka_num": 2
    },
    {
        "text": "एल धाने नदीम् तीर्त्वा प्राप्य च अपर पर्पटान् ।\nशिलाम् आकुर्वतीम् तीर्त्वाआग्नेयम् शल्य कर्तनम् ॥२-७१-३॥",
        "index": 3,
        "shloka_num": 3
    },
    {
        "text": "सत्य सम्धः शुचिः श्रीमान् प्रेक्षमाणः शिला वहाम् ।\nअत्ययात् स महा शैलान् वनम् चैत्र रथम् प्रति ॥२-७१-४॥",
        "index": 4,
        "shloka_num": 4
    },
    {
        "text": "सरस्वतीम् च गङ्गाम् च उग्मेन प्रतिपद्य च ।\nउत्तरम् वीरमत्स्यानाम् भारुण्डम् प्राविशद्वनम् ॥२-७१-५॥",
        "index": 5,
        "shloka_num": 5
    },
    {
        "text": "वेगिनीम् च कुलिन्ग आख्याम् ह्रादिनीम् पर्वत आवृताम् ।\nयमुनाम् प्राप्य सम्तीर्णो बलम् आश्वासयत् तदा ॥२-७१-६॥",
        "index": 6,
        "shloka_num": 6
    },
    {
        "text": "शीतीकृत्य तु गात्राणि क्लान्तान् आश्वास्य वाजिनः ।\nतत्र स्नात्वा च पीत्वा च प्रायात् आदाय च उदकम् ॥२-७१-७॥",
        "index": 7,
        "shloka_num": 7
    },
    {
        "text": "राज पुत्रः महा अरण्यम् अनभीक्ष्ण उपसेवितम् ।\nभद्रः भद्रेण यानेन मारुतः खम् इव अत्ययात् ॥२-७१-८॥",
        "index": 8,
        "shloka_num": 8
    },
    {
        "text": "भागीरथीम् दुष्प्रतरामम्शुधाने महानदीम् ।\nउपायाद्राघवस्तूर्णम् प्राग्वटे विश्रुते पुरे ॥२-७१-९॥",
        "index": 9,
        "shloka_num": 9
    },
    {
        "text": "स गङ्गाम् प्राग्वट् तीर्त्वे समायात्कुटिकोष्ठिकाम् ।\nसबलस्ताम् स तीर्त्वाथ समायाद्धर्मवर्धनम् ॥२-७१-१०॥",
        "index": 10,
        "shloka_num": 10
    },
    {
        "text": "तोरणम् दक्षिण अर्धेन जम्बू प्रस्थम् उपागमत् ।\nवरूथम् च ययौ रम्यम् ग्रामम् दशरथ आत्मजः ॥२-७१-११॥",
        "index": 11,
        "shloka_num": 11
    },
    {
        "text": "तत्र रम्ये वने वासम् कृत्वा असौ प्रान् मुखो ययौ ।\nउद्यानम् उज्जिहानायाः प्रियका यत्र पादपाः ॥२-७१-१२॥",
        "index": 12,
        "shloka_num": 12
    },
    {
        "text": "सालाम्स् तु प्रियकान् प्राप्य शीघ्रान् आस्थाय वाजिनः ।\nअनुज्ञाप्य अथ भरतः वाहिनीम् त्वरितः ययौ ॥२-७१-१३॥",
        "index": 13,
        "shloka_num": 13
    },
    {
        "text": "वासम् कृत्वा सर्व तीर्थे तीर्त्वा च उत्तानकाम् नदीम् ।\nअन्या नदीः च विविधाः पार्वतीयैअः तुरम् गमैः ॥२-७१-१४॥",
        "index": 14,
        "shloka_num": 14
    },
    {
        "text": "हस्ति पृष्ठकम् आसाद्य कुटिकाम् अत्यवर्तत ।\nततार च नर व्याघ्रः लौहित्ये स कपीवतीम् ॥२-७१-१५॥",
        "index": 15,
        "shloka_num": 15
    },
    {
        "text": "एक साले स्थाणुमतीम् विनते गोमतीम् नदीम् ।\nकलिन्ग नगरे च अपि प्राप्य साल वनम् तदा ॥२-७१-१६॥",
        "index": 16,
        "shloka_num": 16
    },
    {
        "text": "भरतः क्षिप्रम् आगच्चत् सुपरिश्रान्त वाहनः ।\nवनम् च समतीत्य आशु शर्वर्याम् अरुण उदये ॥२-७१-१७॥",
        "index": 17,
        "shloka_num": 17
    },
    {
        "text": "अयोध्याम् मनुना राज्ञा निर्मिताम् स ददर्श ह ।\nताम् पुरीम् पुरुष व्याघ्रः सप्त रात्र उषिटः पथि ॥२-७१-१८॥",
        "index": 18,
        "shloka_num": 18
    },
    {
        "text": "अयोध्याम् अग्रतः दृष्ट्वा रथे सारथिम् अब्रवीत् ।\nएषा न अतिप्रतीता मे पुण्य उद्याना यशस्विनी ॥२-७१-१९॥",
        "index": 19,
        "shloka_num": 19
    },
    {
        "text": "अयोध्या दृश्यते दूरात् सारथे पाण्डु मृत्तिका ।\nयज्वभिर् गुण सम्पन्नैः ब्राह्मणैः वेद पारगैः ॥२-७१-२०॥",
        "index": 20,
        "shloka_num": 20
    },
    {
        "text": "भूयिष्ठम् ऋषैः आकीर्णा राज ऋषि वर पालिता ।\nअयोध्यायाम् पुरा शब्दः श्रूयते तुमुलो महान् ॥२-७१-२१॥",
        "index": 21,
        "shloka_num": 21
    },
    {
        "text": "समन्तान् नर नारीणाम् तम् अद्य न शृणोम्य् अहम् ।\nउद्यानानि हि साय अह्ने क्रीडित्वा उपरतैः नरैः ॥२-७१-२२॥",
        "index": 22,
        "shloka_num": 22
    },
    {
        "text": "समन्तात् विप्रधावद्भिः प्रकाशन्ते मम अन्यदा ।\nतानि अद्य अनुरुदन्ति इव परित्यक्तानि कामिभिः ॥२-७१-२३॥",
        "index": 23,
        "shloka_num": 23
    },
    {
        "text": "अरण्य भूता इव पुरी सारथे प्रतिभाति मे ।\nन हि अत्र यानैः दृश्यन्ते न गजैः न च वाजिभिः ॥२-७१-२४॥",
        "index": 24,
        "shloka_num": 24
    },
    {
        "text": "निर्यान्तः वा अभियान्तः वा नर मुख्या यथा पुरम् ।\nउद्यानानि पुरा भान्ति मत्तप्रमुदितानि च ॥२-७१-२५॥",
        "index": 25,
        "shloka_num": 25
    },
    {
        "text": "जनानाम् रतिसम्योगेष्वत्यन्तगुणवन्ति च ।\nतान्येतान्यद्य वश्यामि निरानन्दानि सर्वशः ॥२-७१-२६॥",
        "index": 26,
        "shloka_num": 26
    },
    {
        "text": "स्रस्तपर्णैरनुपथम् विक्रोशद्भिरिव द्रुमैः ।\nनाद्यापि श्रूयते शब्दो मत्तानाम् मृगपक्षिणाम् ॥२-७१-२७॥",
        "index": 27,
        "shloka_num": 27
    },
    {
        "text": "सम्रक्ताम् मधुराम् वाणीम् कलम् व्याहरताम् बहु ।\nचन्दनागुरुसम्पृक्तो धूपसम्मूर्चितोऽतुलः ॥२-७१-२८॥",
        "index": 28,
        "shloka_num": 28
    },
    {
        "text": "प्रवाति पवनः श्रीमान् किम् नु नाद्य यथापुरम् ।\nभेरीमृदङ्गवीणानाम् कोणसम्घट्टितः पुनः ॥२-७१-२९॥",
        "index": 29,
        "shloka_num": 29
    },
    {
        "text": "किमद्य शब्दो विरतः सदाऽदीनगतिः पुरा ।\nअनिष्टानि च पापानि पश्यामि विविधानि च ॥२-७१-३०॥",
        "index": 30,
        "shloka_num": 30
    },
    {
        "text": "निमित्तानि अमनोज्ञानि तेन सीदति ते मनः ।\nसर्वथा कुशलम् सूत दुर्लभम् मम बन्धुषु ॥२-७१-३१॥",
        "index": 31,
        "shloka_num": 31
    },
    {
        "text": "तथा ह्यसति सम्मोहे हृदयम् सीदतीव मे ।\nविषण्णः शान्तहृदयस्त्रस्तः सुलुलितेन्द्रियः ॥२-७१-३२॥",
        "index": 32,
        "shloka_num": 32
    },
    {
        "text": "भरतः प्रविवेशाशु पुरीमिक्ष्वाकुपालिताम् ।\nद्वारेण वैजयन्तेन प्राविशत् श्रान्त वाहनः ॥२-७१-३३॥",
        "index": 33,
        "shloka_num": 33
    },
    {
        "text": "द्वाह्स्थैः उत्थाय विजयम् पृष्टः तैः सहितः ययौ ।\nस तु अनेक अग्र हृदयो द्वाह्स्थम् प्रत्यर्च्य तम् जनम् ॥२-७१-३४॥",
        "index": 34,
        "shloka_num": 34
    },
    {
        "text": "सूतम् अश्व पतेः क्लान्तम् अब्रवीत् तत्र राघवः ।\nकिमहम् त्वरयानीतः कारणेन विनानघ ॥२-७१-३५॥",
        "index": 35,
        "shloka_num": 35
    },
    {
        "text": "अशुभाशङ्कि हृदयम् शीलम् च पततीव मे ।\nश्रुता नो यादृशाः पूर्वम् नृपतीनाम् विनाशने ॥२-७१-३६॥",
        "index": 36,
        "shloka_num": 36
    },
    {
        "text": "आकाराः तान् अहम् सर्वान् इह पश्यामि सारथे ।\nसम्मार्जनविहीनानि परुषाण्युपलक्षये ॥२-७१-३७॥",
        "index": 37,
        "shloka_num": 37
    },
    {
        "text": "असम्यतकवाटानि श्रीविहीनानि सर्वशः ।\nबलिकर्मविहीनानि धूपसम्मेदनेन च ॥२-७१-३८॥",
        "index": 38,
        "shloka_num": 38
    },
    {
        "text": "अनाशितकुटुम्बानि प्रभाहीनजनानि च ।\nअलक्स्मीकानि पश्यामि कुटुम्बिभवनान्यहम् ॥२-७१-३९॥",
        "index": 39,
        "shloka_num": 39
    },
    {
        "text": "अपेतमाल्यशोभानि असम्मृष्टाजिराणि च ।\nदेवागाराणि शून्यानि न चाभान्ति यथापुरम् ॥२-७१-४०॥",
        "index": 40,
        "shloka_num": 40
    },
    {
        "text": "देवतार्चाः प्रविद्धाश्च यज्ञ्गोष्ठ्यस्तथाविधाः ।\nमाल्यापणेषु राजन्ते नाद्य पण्यानि वा तथा ॥२-७१-४१॥",
        "index": 41,
        "shloka_num": 41
    },
    {
        "text": "दृश्यन्ते वणिजोऽप्यद्य न यथापूर्वमत्रवै ।\nध्यानसम्विग्नहृदयाः नष्टव्यापारयन्त्रिताः ॥२-७१-४२॥",
        "index": 42,
        "shloka_num": 42
    },
    {
        "text": "देवायतनचैत्येषुदीनाः पक्षिगणास्तथा ॥२-७१-४३॥",
        "index": 43,
        "shloka_num": 43
    },
    {
        "text": "मलिनम् च अश्रु पूर्ण अक्षम् दीनम् ध्यान परम् कृशम् ।\nसस्त्री पुम्सम् च पश्यामि जनम् उत्कण्ठितम् पुरे ॥२-७१-४४॥",
        "index": 44,
        "shloka_num": 44
    },
    {
        "text": "इति एवम् उक्त्वा भरतः सूतम् तम् दीन मानसः ।\nतानि अनिष्टानि अयोध्यायाम् प्रेक्ष्य राज गृहम् ययौ ॥२-७१-४५॥",
        "index": 45,
        "shloka_num": 45
    },
    {
        "text": "ताम् शून्य शृन्ग अटक वेश्म रथ्याम् ।\nरजो अरुण द्वार कपाट यन्त्राम् ।\nदृष्ट्वा पुरीम् इन्द्र पुरी प्रकाशाम् ।\nदुह्खेन सम्पूर्णतरः बभूव ॥२-७१-४६॥",
        "index": 46,
        "shloka_num": 46
    },
    {
        "text": "बहूनि पश्यन् मनसो अप्रियाणि ।\nयानि अन्न्यदा न अस्य पुरे बभूवुः ।\nअवाक् शिरा दीन मना नहृष्टः ।\nपितुर् महात्मा प्रविवेश वेश्म ॥२-७१-४७॥",
        "index": 47,
        "shloka_num": 47
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे अयोध्यागमनम् नाम एकसप्ततितमः सर्गः ॥२-७१॥",
        "index": 48,
        "shloka_num": null
    }
]