[
    {
        "text": "अथ श्रीमद्वाल्मीकीयरामायणे अयोध्याकाण्डे गङ्गातरणम् नाम द्विपञ्चाशः सर्गः ॥२-५२॥",
        "index": 0,
        "shloka_num": null
    },
    {
        "text": "प्रभातायाम् तु शर्वर्याम् पृथु वृक्षा महा यशाः ।\nउवाच रामः सौमित्रिम् लक्ष्मणम् शुभ लक्षणम् ॥२-५२-१॥",
        "index": 1,
        "shloka_num": 1
    },
    {
        "text": "भास्कर उदय कालो अयम् गता भगवती निशा ।\nअसौ सुकृष्णो विहगः कोकिलः तात कूजति ॥२-५२-२॥",
        "index": 2,
        "shloka_num": 2
    },
    {
        "text": "बर्हिणानाम् च निर्घोषः श्रूयते नदताम् वने ।\nतराम जाह्नवीम् सौम्य शीघ्रगाम् सागरम् गमाम् ॥२-५२-३॥",
        "index": 3,
        "shloka_num": 3
    },
    {
        "text": "विज्ञाय रामस्य वचः सौमित्रिर् मित्र नन्दनः ।\nगुहम् आमन्त्र्य सूतम् च सो अतिष्ठद् भ्रातुर् अग्रतः ॥२-५२-४॥",
        "index": 4,
        "shloka_num": 4
    },
    {
        "text": "स तु रामस्य वचनम् निशम्य प्रतिगृह्य च ।\nस्थपतिस्तूर्णमाहुय सचिवानिदमब्रवीत् ॥२-५२-५॥",
        "index": 5,
        "shloka_num": 5
    },
    {
        "text": "अस्य वाहनसम्युक्ताम् कर्णग्राहवतीम् शुभाम् ।\nसुप्रताराम् दृढाम् तीर्खे शीग्रम् नावमुपाहर ॥२-५२-६॥",
        "index": 6,
        "shloka_num": 6
    },
    {
        "text": "तम् निशम्य समादेशम् गुहामात्यगणो महान् ।\nउपोह्य रुचिराम् नावम् गुहाय प्रत्यवेदयत् ॥२-५२-७॥",
        "index": 7,
        "shloka_num": 7
    },
    {
        "text": "ततः सप्राञ्जलिर्भूत्वा गुहो राघवमब्रवीत् ।\nउपस्थितेयम् नौर्देव भूयः किम् करवाणि ते ॥२-५२-८॥",
        "index": 8,
        "shloka_num": 8
    },
    {
        "text": "तवामरसुतप्रख्य तर्तुम् सागरगाम् नदीम् ।\nनौरियम् पुरुषव्याग्र ताम् त्वमारोह सुव्रत ॥२-५२-९॥",
        "index": 9,
        "shloka_num": 9
    },
    {
        "text": "अथोवाच महातेजा रामो गुहमिदम् वचः ।\nकृतकामोऽस्मि भवता शीघ्रमारोप्यतामिति ॥२-५२-१०॥",
        "index": 10,
        "shloka_num": 10
    },
    {
        "text": "ततः कलापान् सम्नह्य खड्गौ बद्ध्वा च धन्विनौ ।\nजग्मतुर् येन तौ गन्गाम् सीतया सह राघवौ ॥२-५२-११॥",
        "index": 11,
        "shloka_num": 11
    },
    {
        "text": "रामम् एव तु धर्मज्ञम् उपगम्य विनीतवत् ।\nकिम् अहम् करवाणि इति सूतः प्रान्जलिर् अब्रवीत् ॥२-५२-१२॥",
        "index": 12,
        "shloka_num": 12
    },
    {
        "text": "ततोऽब्रवीद्दाशरथिः सुमन्त्रम् ।\nस्पृशन् करेणोत्तमदक्षिणेन ।\nसुमन्त्र शीघ्रम् पुनरेव याहि ।\nराज्ञः सकाशे भवचाप्रमत्तः ॥२-५२-१३॥",
        "index": 13,
        "shloka_num": 13
    },
    {
        "text": "निवर्तस्व इति उवाच एनम् एतावद्द् हि कृतम् मम ।\nरथम् विहाय पद्भ्याम् तु गमिष्यामि महावनम् ॥२-५२-१४॥",
        "index": 14,
        "shloka_num": 14
    },
    {
        "text": "आत्मानम् तु अभ्यनुज्ञातम् अवेक्ष्य आर्तः स सारथिः ।\nसुमन्त्रः पुरुष व्याघ्रम् ऐक्ष्वाकम् इदम् अब्रवीत् ॥२-५२-१५॥",
        "index": 15,
        "shloka_num": 15
    },
    {
        "text": "न अतिक्रान्तम् इदम् लोके पुरुषेण इह केनचित् ।\nतव सभ्रातृ भार्यस्य वासः प्राकृतवद् वने ॥२-५२-१६॥",
        "index": 16,
        "shloka_num": 16
    },
    {
        "text": "न मन्ये ब्रह्म चर्ये अस्ति स्वधीते वा फल उदयः ।\nमार्दव आर्जवयोः वा अपि त्वाम् चेद् व्यसनम् आगतम् ॥२-५२-१७॥",
        "index": 17,
        "shloka_num": 17
    },
    {
        "text": "सह राघव वैदेह्या भ्रात्रा चैव वने वसन् ।\nत्वम् गतिम् प्राप्स्यसे वीर त्रीम्ल् लोकाम्स् तु जयन्न् इव ॥२-५२-१८॥",
        "index": 18,
        "shloka_num": 18
    },
    {
        "text": "वयम् खलु हता राम ये तया अपि उपवन्चिताः ।\nकैकेय्या वशम् एष्यामः पापाया दुह्ख भागिनः ॥२-५२-१९॥",
        "index": 19,
        "shloka_num": 19
    },
    {
        "text": "इति ब्रुवन्न् आत्म समम् सुमन्त्रः सारथिस् तदा ।\nदृष्ट्वा दुर गतम् रामम् दुह्ख आर्तः रुरुदे चिरम् ॥२-५२-२०॥",
        "index": 20,
        "shloka_num": 20
    },
    {
        "text": "ततः तु विगते बाष्पे सूतम् स्पृष्ट उदकम् शुचिम् ।\nरामः तु मधुरम् वाक्यम् पुनः पुनर् उवाच तम् ॥२-५२-२१॥",
        "index": 21,
        "shloka_num": 21
    },
    {
        "text": "इक्ष्वाकूणाम् त्वया तुल्यम् सुहृदम् न उपलक्षये ।\nयथा दशरथो राजा माम् न शोचेत् तथा कुरु ॥२-५२-२२॥",
        "index": 22,
        "shloka_num": 22
    },
    {
        "text": "शोक उपहत चेताः च वृद्धः च जगती पतिः ।\nकाम भार अवसन्नः च तस्मात् एतत् ब्रवीमि ते ॥२-५२-२३॥",
        "index": 23,
        "shloka_num": 23
    },
    {
        "text": "यद् यद् आज्ञापयेत् किम्चित् स महात्मा मही पतिः ।\nकैकेय्याः प्रिय काम अर्थम् कार्यम् तत् अविकान्क्षया ॥२-५२-२४॥",
        "index": 24,
        "shloka_num": 24
    },
    {
        "text": "एतत् अर्थम् हि राज्यानि प्रशासति नर ईश्वराः ।\nयद् एषाम् सर्व कृत्येषु मनो न प्रतिहन्यते ॥२-५२-२५॥",
        "index": 25,
        "shloka_num": 25
    },
    {
        "text": "यद्यथा स महा राजो न अलीकम् अधिगच्चति ।\nन च ताम्यति दुह्खेन सुमन्त्र कुरु तत् तथा ॥२-५२-२६॥",
        "index": 26,
        "shloka_num": 26
    },
    {
        "text": "अदृष्ट दुह्खम् राजानम् वृद्धम् आर्यम् जित इन्द्रियम् ।\nब्रूयाः त्वम् अभिवाद्य एव मम हेतोर् इदम् वचः ॥२-५२-२७॥",
        "index": 27,
        "shloka_num": 27
    },
    {
        "text": "न एव अहम् अनुशोचामि लक्ष्मणो न च मैथिली ।\nअयोध्यायाः च्युताः च इति वने वत्स्यामह इति वा महेति ॥२-५२-२८॥",
        "index": 28,
        "shloka_num": 28
    },
    {
        "text": "चतुर् दशसु वर्षेषु निवृत्तेषु पुनः पुनः ।\nलक्ष्मणम् माम् च सीताम् च द्रक्ष्यसि क्षिप्रम् आगतान् ॥२-५२-२९॥",
        "index": 29,
        "shloka_num": 29
    },
    {
        "text": "एवम् उक्त्वा तु राजानम् मातरम् च सुमन्त्र मे ।\nअन्याः च देवीः सहिताः कैकेयीम् च पुनः पुनः ॥२-५२-३०॥",
        "index": 30,
        "shloka_num": 30
    },
    {
        "text": "आरोग्यम् ब्रूहि कौसल्याम् अथ पाद अभिवन्दनम् ।\nसीताया मम च आर्यस्य वचनाल् लक्ष्मणस्य च ॥२-५२-३१॥",
        "index": 31,
        "shloka_num": 31
    },
    {
        "text": "ब्रूयाः च हि महा राजम् भरतम् क्षिप्रम् आनय ।\nआगतः च अपि भरतः स्थाप्यो नृप मते पदे ॥२-५२-३२॥",
        "index": 32,
        "shloka_num": 32
    },
    {
        "text": "भरतम् च परिष्वज्य यौवराज्ये अभिषिच्य च ।\nअस्मत् सम्तापजम् दुह्खम् न त्वाम् अभिभविष्यति ॥२-५२-३३॥",
        "index": 33,
        "shloka_num": 33
    },
    {
        "text": "भरतः च अपि वक्तव्यो यथा राजनि वर्तसे ।\nतथा मातृषु वर्तेथाः सर्वास्व् एव अविशेषतः ॥२-५२-३४॥",
        "index": 34,
        "shloka_num": 34
    },
    {
        "text": "यथा च तव कैकेयी सुमित्रा च अविशेषतः ।\nतथैव देवी कौसल्या मम माता विशेषतः ॥२-५२-३५॥",
        "index": 35,
        "shloka_num": 35
    },
    {
        "text": "तातस्य प्रियकामेन यौवराज्यमपेक्षता ।\nलोकयोरुभयोः शक्यम् त्वया यत्सुखमेधितुम् ॥२-५२-३६॥",
        "index": 36,
        "shloka_num": 36
    },
    {
        "text": "निवर्त्यमानो रामेण सुमन्त्रः शोक कर्शितः ।\nतत् सर्वम् वचनम् श्रुत्वा स्नेहात् काकुत्स्थम् अब्रवीत् ॥२-५२-३७॥",
        "index": 37,
        "shloka_num": 37
    },
    {
        "text": "यद् अहम् न उपचारेण ब्रूयाम् स्नेहात् अविक्लवः ।\nभक्तिमान् इति तत् तावद् वाक्यम् त्वम् क्षन्तुम् अर्हसि ॥२-५२-३८॥",
        "index": 38,
        "shloka_num": 38
    },
    {
        "text": "कथम् हि त्वद् विहीनो अहम् प्रतियास्यामि ताम् पुरीम् ।\nतव तात वियोगेन पुत्र शोक आकुलाम् इव ॥२-५२-३९॥",
        "index": 39,
        "shloka_num": 39
    },
    {
        "text": "सरामम् अपि तावन् मे रथम् दृष्ट्वा तदा जनः ।\nविना रामम् रथम् दृष्ट्वा विदीर्येत अपि सा पुरी ॥२-५२-४०॥",
        "index": 40,
        "shloka_num": 40
    },
    {
        "text": "दैन्यम् हि नगरी गच्चेद् दृष्ट्वा शून्यम् इमम् रथम् ।\nसूत अवशेषम् स्वम् सैन्यम् हत वीरम् इव आहवे ॥२-५२-४१॥",
        "index": 41,
        "shloka_num": 41
    },
    {
        "text": "दूरे अपि निवसन्तम् त्वाम् मानसेन अग्रतः स्थितम् ।\nचिन्तयन्त्यो अद्य नूनम् त्वाम् निराहाराः कृताः प्रजाः ॥२-५२-४२॥",
        "index": 42,
        "shloka_num": 42
    },
    {
        "text": "दृष्टं तद्धि त्वया राम यादृशम् त्वत्प्रवासने ।\nप्रजानाम् सम्कुलम् वृत्तम् त्वच्छोकक्लान्तचेतसाम् ॥२-५२-४३॥",
        "index": 43,
        "shloka_num": 43
    },
    {
        "text": "आर्त नादो हि यः पौरैः मुक्तः तत् विप्रवासने ।\nरथस्थम् माम् निशाम्य एव कुर्युः शत गुणम् ततः ॥२-५२-४४॥",
        "index": 44,
        "shloka_num": 44
    },
    {
        "text": "अहम् किम् च अपि वक्ष्यामि देवीम् तव सुतः मया ।\nनीतः असौ मातुल कुलम् सम्तापम् मा कृथाइति ॥२-५२-४५॥",
        "index": 45,
        "shloka_num": 45
    },
    {
        "text": "असत्यम् अपि न एव अहम् ब्रूयाम् वचनम् ईदृशम् ।\nकथम् अप्रियम् एव अहम् ब्रूयाम् सत्यम् इदम् वचः ॥२-५२-४६॥",
        "index": 46,
        "shloka_num": 46
    },
    {
        "text": "मम तावन् नियोगस्थाः त्वद् बन्धु जन वाहिनः ।\nकथम् रथम् त्वया हीनम् प्रवक्ष्यन्ति हय उत्तमाः ॥२-५२-४७॥",
        "index": 47,
        "shloka_num": 47
    },
    {
        "text": "तन्न शक्ष्याम्यहम् गन्तुमयोध्याम् त्वदृतेऽनघ ।\nवनवासानुयानाय मामनुज्ञातुमर्हसि ॥२-५२-४८॥",
        "index": 48,
        "shloka_num": 48
    },
    {
        "text": "यदि मे याचमानस्य त्यागम् एव करिष्यसि ।\nसरथो अग्निम् प्रवेक्ष्यामि त्यक्त मात्रैह त्वया ॥२-५२-४९॥",
        "index": 49,
        "shloka_num": 49
    },
    {
        "text": "भविष्यन्ति वने यानि तपो विघ्न कराणि ते ।\nरथेन प्रतिबाधिष्ये तानि सत्त्वानि राघव ॥२-५२-५०॥",
        "index": 50,
        "shloka_num": 50
    },
    {
        "text": "तत् कृतेन मया प्राप्तम् रथ चर्या कृतम् सुखम् ।\nआशम्से त्वत् कृतेन अहम् वन वास कृतम् सुखम् ॥२-५२-५१॥",
        "index": 51,
        "shloka_num": 51
    },
    {
        "text": "प्रसीद इच्चामि ते अरण्ये भवितुम् प्रत्यनन्तरः ।\nप्रीत्या अभिहितम् इच्चामि भव मे पत्यनन्तरः ॥२-५२-५२॥",
        "index": 52,
        "shloka_num": 52
    },
    {
        "text": "इमे चापि हया वीर यदि ते वनवासिनः ।\nपरिचर्याम् करिष्यन्ति प्राप्स्यन्ति परमाम् गतिम् ॥२-५२-५३॥",
        "index": 53,
        "shloka_num": 53
    },
    {
        "text": "तव शुश्रूषणम् मूर्ध्ना करिष्यामि वने वसन् ।\nअयोध्याम् देव लोकम् वा सर्वथा प्रजहाम्य् अहम् ॥२-५२-५४॥",
        "index": 54,
        "shloka_num": 54
    },
    {
        "text": "न हि शक्या प्रवेष्टुम् सा मया अयोध्या त्वया विना ।\nराज धानी महा इन्द्रस्य यथा दुष्कृत कर्मणा ॥२-५२-५५॥",
        "index": 55,
        "shloka_num": 55
    },
    {
        "text": "वन वासे क्षयम् प्राप्ते मम एष हि मनो रथः ।\nयद् अनेन रथेन एव त्वाम् वहेयम् पुरीम् पुनः ॥२-५२-५६॥",
        "index": 56,
        "shloka_num": 56
    },
    {
        "text": "चतुर् दश हि वर्षाणि सहितस्य त्वया वने ।\nक्षण भूतानि यास्यन्ति शतशः तु ततः अन्यथा ॥२-५२-५७॥",
        "index": 57,
        "shloka_num": 57
    },
    {
        "text": "भृत्य वत्सल तिष्ठन्तम् भर्तृ पुत्र गते पथि ।\nभक्तम् भृत्यम् स्थितम् स्थित्याम् त्वम् न माम् हातुम् अर्हसि ॥२-५२-५८॥",
        "index": 58,
        "shloka_num": 58
    },
    {
        "text": "एवम् बहु विधम् दीनम् याचमानम् पुनः पुनः ।\nरामः भृत्य अनुकम्पी तु सुमन्त्रम् इदम् अब्रवीत् ॥२-५२-५९॥",
        "index": 59,
        "shloka_num": 59
    },
    {
        "text": "जानामि परमाम् भक्तिम् मयि ते भर्तृ वत्सल ।\nशृणु च अपि यद् अर्थम् त्वाम् प्रेषयामि पुरीम् इतः ॥२-५२-६०॥",
        "index": 60,
        "shloka_num": 60
    },
    {
        "text": "नगरीम् त्वाम् गतम् दृष्ट्वा जननी मे यवीयसी ।\nकैकेयी प्रत्ययम् गच्चेद् इति रामः वनम् गतः ॥२-५२-६१॥",
        "index": 61,
        "shloka_num": 61
    },
    {
        "text": "परितुष्टा हि सा देवि वन वासम् गते मयि ।\nराजानम् न अतिशन्केत मिथ्या वादी इति धार्मिकम् ॥२-५२-६२॥",
        "index": 62,
        "shloka_num": 62
    },
    {
        "text": "एष मे प्रथमः कल्पो यद् अम्बा मे यवीयसी ।\nभरत आरक्षितम् स्फीतम् पुत्र राज्यम् अवाप्नुयात् ॥२-५२-६३॥",
        "index": 63,
        "shloka_num": 63
    },
    {
        "text": "मम प्रिय अर्थम् राज्ञः च सरथः त्वम् पुरीम् व्रज ।\nसम्दिष्टः च असि या अनर्थाम्स् ताम्स् तान् ब्रूयाः तथा तथा ॥२-५२-६४॥",
        "index": 64,
        "shloka_num": 64
    },
    {
        "text": "इति उक्त्वा वचनम् सूतम् सान्त्वयित्वा पुनः पुनः ।\nगुहम् वचनम् अक्लीबम् रामः हेतुमद् अब्रवीत् ॥२-५२-६५॥",
        "index": 65,
        "shloka_num": 65
    },
    {
        "text": "नेदानीम् गुह योग्योऽयम् वसो मे सजने वने ।\nअवश्यम् ह्याश्रमे वासह् कर्तव्यस्तद्गतो विधिः ॥२-५२-६६॥",
        "index": 66,
        "shloka_num": 66
    },
    {
        "text": "सोऽहम् गृहीत्वा नियमम् तपस्विजनभूषणम् ।\nहितकामः पितुर्भूयः सीताया लक्ष्मणस्य च ॥२-५२-६७॥",
        "index": 67,
        "shloka_num": 67
    },
    {
        "text": "जटाः कृत्वा गमिष्यामि न्यग्रोध क्षीरम् आनय ।\nतत् क्षीरम् राज पुत्राय गुहः क्षिप्रम् उपाहरत् ॥२-५२-६८॥",
        "index": 68,
        "shloka_num": 68
    },
    {
        "text": "लक्ष्मणस्य आत्मनः चैव रामः तेन अकरोज् जटाः ।\nदीर्घबाहुर्नरव्याघ्रो जटिलत्व मधारयत् ॥२-५२-६९॥",
        "index": 69,
        "shloka_num": 69
    },
    {
        "text": "तौ तदा चीर वसनौ जटा मण्डल धारिणौ ।\nअशोभेताम् ऋषि समौ भ्रातरौ राम रक्ष्मणौ ॥२-५२-७०॥",
        "index": 70,
        "shloka_num": 70
    },
    {
        "text": "ततः वैखानसम् मार्गम् आस्थितः सह लक्ष्मणः ।\nव्रतम् आदिष्टवान् रामः सहायम् गुहम् अब्रवीत् ॥२-५२-७१॥",
        "index": 71,
        "shloka_num": 71
    },
    {
        "text": "अप्रमत्तः बले कोशे दुर्गे जन पदे तथा ।\nभवेथा गुह राज्यम् हि दुरारक्षतमम् मतम् ॥२-५२-७२॥",
        "index": 72,
        "shloka_num": 72
    },
    {
        "text": "ततः तम् समनुज्ञाय गुहम् इक्ष्वाकु नन्दनः ।\nजगाम तूर्णम् अव्यग्रः सभार्यः सह लक्ष्मणः ॥२-५२-७३॥",
        "index": 73,
        "shloka_num": 73
    },
    {
        "text": "स तु दृष्ट्वा नदी तीरे नावम् इक्ष्वाकु नन्दनः ।\nतितीर्षुः शीघ्रगाम् गन्गाम् इदम् लक्ष्मणम् अब्रवीत् ॥२-५२-७४॥",
        "index": 74,
        "shloka_num": 74
    },
    {
        "text": "आरोह त्वम् नर व्याघ्र स्थिताम् नावम् इमाम् शनैः ।\nसीताम् च आरोपय अन्वक्षम् परिगृह्य मनस्विनीम् ॥२-५२-७५॥",
        "index": 75,
        "shloka_num": 75
    },
    {
        "text": "स भ्रातुः शासनम् श्रुत्वा सर्वम् अप्रतिकूलयन् ।\nआरोप्य मैथिलीम् पूर्वम् आरुरोह आत्मवाम्स् ततः ॥२-५२-७६॥",
        "index": 76,
        "shloka_num": 76
    },
    {
        "text": "अथ आरुरोह तेजस्वी स्वयम् लक्ष्मण पूर्वजः ।\nततः निषाद अधिपतिर् गुहो ज्ञातीन् अचोदयत् ॥२-५२-७७॥",
        "index": 77,
        "shloka_num": 77
    },
    {
        "text": "राघवोऽपि महातेजा नावमारुह्य ताम् ततः ।\nब्रह्मवत् क्षत्रवच्चैव जजाप हितमात्मनः ॥२-५२-७८॥",
        "index": 78,
        "shloka_num": 78
    },
    {
        "text": "आचम्य च यथाशास्त्रम् नदीम् ताम् सह सीतया ।\nप्राणमत्प्रीतिसम्हृष्टो लक्ष्मणश्चामितप्रभः ॥२-५२-७९॥",
        "index": 79,
        "shloka_num": 79
    },
    {
        "text": "अनुज्ञाय सुमन्त्रम् च सबलम् चैव तम् गुहम् ।\nआस्थाय नावम् रामः तु चोदयाम् आस नाविकान् ॥२-५२-८०॥",
        "index": 80,
        "shloka_num": 80
    },
    {
        "text": "ततः तैः चोदिता सा नौः कर्ण धार समाहिता ।\nशुभ स्फ्य वेग अभिहता शीघ्रम् सलिलम् अत्यगात् ॥२-५२-८१॥",
        "index": 81,
        "shloka_num": 81
    },
    {
        "text": "मध्यम् तु समनुप्राप्य भागीरथ्याः तु अनिन्दिता ।\nवैदेही प्रान्जलिर् भूत्वा ताम् नदीम् इदम् अब्रवीत् ॥२-५२-८२॥",
        "index": 82,
        "shloka_num": 82
    },
    {
        "text": "पुत्रः दशरथस्य अयम् महा राजस्य धीमतः ।\nनिदेशम् पालयतु एनम् गन्गे त्वद् अभिरक्षितः ॥२-५२-८३॥",
        "index": 83,
        "shloka_num": 83
    },
    {
        "text": "चतुर् दश हि वर्षाणि समग्राणि उष्य कानने ।\nभ्रात्रा सह मया चैव पुनः प्रत्यागमिष्यति ॥२-५२-८४॥",
        "index": 84,
        "shloka_num": 84
    },
    {
        "text": "ततः त्वाम् देवि सुभगे क्षेमेण पुनर् आगता ।\nयक्ष्ये प्रमुदिता गन्गे सर्व काम समृद्धये ॥२-५२-८५॥",
        "index": 85,
        "shloka_num": 85
    },
    {
        "text": "त्वम् हि त्रिपथगा देवि ब्रह्म लोकम् समीक्षसे ।\nभार्या च उदधि राजस्य लोके अस्मिन् सम्प्रदृश्यसे ॥२-५२-८६॥",
        "index": 86,
        "shloka_num": 86
    },
    {
        "text": "सा त्वाम् देवि नमस्यामि प्रशम्सामि च शोभने ।\nप्राप्त राज्ये नर व्याघ्र शिवेन पुनर् आगते ॥२-५२-८७॥",
        "index": 87,
        "shloka_num": 87
    },
    {
        "text": "गवाम् शत सहस्राणि वस्त्राणि अन्नम् च पेशलम् ।\nब्राह्मणेभ्यः प्रदास्यामि तव प्रिय चिकीर्षया ॥२-५२-८८॥",
        "index": 88,
        "shloka_num": 88
    },
    {
        "text": "सुराघटसहस्रेण माम्सभूतोदनेन च ।\nयक्ष्ये त्वाम् प्रयता देवि पुरीम् पुनरुपागता ॥२-५२-८९॥",
        "index": 89,
        "shloka_num": 89
    },
    {
        "text": "यानि त्वत्तीरवासीनि दैवतानि च सन्ति हि ।\nतानि सर्वाणि यक्ष्यामि तीर्थान्यायतनानि च ॥२-५२-९०॥",
        "index": 90,
        "shloka_num": 90
    },
    {
        "text": "पुनरेव महाबाउर्मया भ्रात्रा च सम्गतः ।\nअयोध्याम् वनवासात्तु प्रविशत्वनघोऽनघे ॥२-५२-९१॥",
        "index": 91,
        "shloka_num": 91
    },
    {
        "text": "तथा सम्भाषमाणा सा सीता गन्गाम् अनिन्दिता ।\nदक्षिणा दक्षिणम् तीरम् क्षिप्रम् एव अभ्युपागमत् ॥२-५२-९२॥",
        "index": 92,
        "shloka_num": 92
    },
    {
        "text": "तीरम् तु समनुप्राप्य नावम् हित्वा नर ऋषभः ।\nप्रातिष्ठत सह भ्रात्रा वैदेह्या च परम् तपः ॥२-५२-९३॥",
        "index": 93,
        "shloka_num": 93
    },
    {
        "text": "अथ अब्रवीन् महा बाहुः सुमित्र आनन्द वर्धनम् ।\nभव सम्रक्षणार्थाय सजने विजनेऽपि वा ॥२-५२-९४॥",
        "index": 94,
        "shloka_num": 94
    },
    {
        "text": "अवश्यम् रक्षणम् कार्यमदृष्टे विजने वने ।\nअग्रतः गच्च सौमित्रे सीता त्वाम् अनुगच्चतु ॥२-५२-९५॥",
        "index": 95,
        "shloka_num": 95
    },
    {
        "text": "पृष्ठतः अहम् गमिष्यामि त्वाम् च सीताम् च पालयन् ।\nअद्य दुह्खम् तु वैदेही वन वासस्य वेत्स्यति ॥२-५२-९६॥",
        "index": 96,
        "shloka_num": 96
    },
    {
        "text": "न हि तावदतिक्रान्ता सुकरा काचन क्रिया ।\nअद्य दुःखम् तु वैदेही वनवासस्य वेत्स्यति ॥२-५२-९७॥",
        "index": 97,
        "shloka_num": 97
    },
    {
        "text": "प्रणष्टजनसम्बाधम् क्षेत्रारामविवर्बितम् ।\nविषमम् च प्रपातम् च वनमद्य प्रवेक्ष्यति ॥२-५२-९८॥",
        "index": 98,
        "shloka_num": 98
    },
    {
        "text": "श्रुत्वा रामस्य वचनम् प्रतिस्थे लक्ष्मण्ऽग्रतः ।\nअनन्तरम् च सीताया राघवो रघनन्धनः ॥२-५२-९९॥",
        "index": 99,
        "shloka_num": 99
    },
    {
        "text": "गतम् तु गन्गा पर पारम् आशु ।\nरामम् सुमन्त्रः प्रततम् निरीक्ष्य ।\nअध्व प्रकर्षात् विनिवृत्त दृष्टिर् ।\nर्मुमोच बाष्पम् व्यथितः तपस्वी ॥२-५२-१००॥",
        "index": 100,
        "shloka_num": 100
    },
    {
        "text": "स लोकपालप्रतिमप्रभाववाम् ।\nस्तीर्त्वा महात्मा वरदो महानदीम् ।\nततः समृद्धान् शुभसस्यमालिनः ।\nक्रमेण वत्सान् मुदितानुपागमत् ॥२-५२-१०१॥",
        "index": 101,
        "shloka_num": 101
    },
    {
        "text": "तौ तत्र हत्वा चतुरः महामृगान् ।\nवराहम् ऋष्यम् पृषतम् महारुरुम् ।\nआदाय मेध्यम् त्वरितम् बुभुक्षितौ ।\nवासाय काले ययतुर् वनः पतिम् ॥२-५२-१०२॥",
        "index": 102,
        "shloka_num": 102
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे गङ्गातरणम् नाम द्विपञ्चाशः सर्गः ॥२-५२॥",
        "index": 103,
        "shloka_num": null
    }
]