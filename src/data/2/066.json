[
    {
        "text": "अथ श्रीमद्वाल्मीकीयरामायणे अयोध्याकाण्डे तैलद्रोण्यधिशयनम् नाम षट्षष्ठितमः सर्गः ॥२-६६॥",
        "index": 0,
        "shloka_num": null
    },
    {
        "text": "तम् अग्निम् इव सम्शान्तम् अम्बु हीनम् इव अर्णवम् ।\nहतप्रभम् इव आदित्यम् स्वर्गथम् प्रेक्ष्य भूमिपम् ॥२-६६-१॥",
        "index": 1,
        "shloka_num": 1
    },
    {
        "text": "कौसल्या बाष्प पूर्ण अक्षी विविधम् शोक कर्शिता ।\nउपगृह्य शिरः राज्ञः कैकेयीम् प्रत्यभाषत ॥२-६६-२॥",
        "index": 2,
        "shloka_num": 2
    },
    {
        "text": "सकामा भव कैकेयि भुन्क्ष्व राज्यम् अकण्टकम् ।\nत्यक्त्वा राजानम् एक अग्रा नृशम्से दुष्ट चारिणि ॥२-६६-३॥",
        "index": 3,
        "shloka_num": 3
    },
    {
        "text": "विहाय माम् गतः रामः भर्ता च स्वर् गतः मम ।\nविपथे सार्थ हीना इव न अहम् जीवितुम् उत्सहे ॥२-६६-४॥",
        "index": 4,
        "shloka_num": 4
    },
    {
        "text": "भर्तारम् तम् परित्यज्य का स्त्री दैवतम् आत्मनः ।\nइच्चेज् जीवितुम् अन्यत्र कैकेय्याः त्यक्त धर्मणः ॥२-६६-५॥",
        "index": 5,
        "shloka_num": 5
    },
    {
        "text": "न लुब्धो बुध्यते दोषान् किम् पाकम् इव भक्षयन् ।\nकुब्जा निमित्तम् कैकेय्या राघवाणान् कुलम् हतम् ॥२-६६-६॥",
        "index": 6,
        "shloka_num": 6
    },
    {
        "text": "अनियोगे नियुक्तेन राज्ञा रामम् विवासितम् ।\nसभार्यम् जनकः श्रुत्वा पतितप्स्यति अहम् यथा ॥२-६६-७॥",
        "index": 7,
        "shloka_num": 7
    },
    {
        "text": "स मामनाथाम् विधवाम् नाद्य जानाति धार्मिकः ।\nरामः कमल पत्र अक्षो जीव नाशम् इतः गतः ॥२-६६-८॥",
        "index": 8,
        "shloka_num": 8
    },
    {
        "text": "विदेह राजस्य सुता तहा सीता तपस्विनी ।\nदुह्खस्य अनुचिता दुह्खम् वने पर्युद्विजिष्यति ॥२-६६-९॥",
        "index": 9,
        "shloka_num": 9
    },
    {
        "text": "नदताम् भीम घोषाणाम् निशासु मृग पक्षिणाम् ।\nनिशम्य नूनम् सम्स्त्रस्ता राघवम् सम्श्रयिष्यति ॥२-६६-१०॥",
        "index": 10,
        "shloka_num": 10
    },
    {
        "text": "वृद्धः चैव अल्प पुत्रः च वैदेहीम् अनिचिन्तयन् ।\nसो अपि शोक समाविष्टः ननु त्यक्ष्यति जीवितम् ॥२-६६-११॥",
        "index": 11,
        "shloka_num": 11
    },
    {
        "text": "साहमद्यैव दिष्टान्तम् गमिष्यामि पतिव्रता ।\nइदम् शरीरमालिङ्ग्य प्रवेक्ष्यामि हुताशनम् ॥२-६६-१२॥",
        "index": 12,
        "shloka_num": 12
    },
    {
        "text": "ताम् ततः सम्परिष्वज्य विलपन्तीम् तपस्विनीम् ।\nव्यपनिन्युः सुदुह्ख आर्ताम् कौसल्याम् व्यावहारिकाः ॥२-६६-१३॥",
        "index": 13,
        "shloka_num": 13
    },
    {
        "text": "तैल द्रोण्याम् अथ अमात्याः सम्वेश्य जगती पतिम् ।\nराज्ञः सर्वाणि अथ आदिष्टाः चक्रुः कर्माणि अनन्तरम् ॥२-६६-१४॥",
        "index": 14,
        "shloka_num": 14
    },
    {
        "text": "न तु सम्कलनम् राज्ञो विना पुत्रेण मन्त्रिणः ।\nसर्वज्ञाः कर्तुम् ईषुस् ते ततः रक्षन्ति भूमिपम् ॥२-६६-१५॥",
        "index": 15,
        "shloka_num": 15
    },
    {
        "text": "तैल द्रोण्याम् तु सचिवैः शायितम् तम् नर अधिपम् ।\nहा मृतः अयम् इति ज्ञात्वा स्त्रियः ताः पर्यदेवयन् ॥२-६६-१६॥",
        "index": 16,
        "shloka_num": 16
    },
    {
        "text": "बाहून् उद्यम्य कृपणा नेत्र प्रस्रवणैः मुखैः ।\nरुदन्त्यः शोक सम्तप्ताः कृपणम् पर्यदेवयन् ॥२-६६-१७॥",
        "index": 17,
        "shloka_num": 17
    },
    {
        "text": "हा महाराज रामेण सततम् प्रियवादिना ।\nविहीनाः सत्यसन्धेन किमर्थम् विजहासि नः ॥२-६६-१८॥",
        "index": 18,
        "shloka_num": 18
    },
    {
        "text": "कैकेय्या दुष्टभावाया राघवेण वियोजिताः ।\nकथम् पतिघ्न्या वत्स्यामः समीपे विधवा वयम् ॥२-६६-१९॥",
        "index": 19,
        "shloka_num": 19
    },
    {
        "text": "स हि नाथः सदास्माकम् तव च प्रभुरात्मवान् ।\nवनम् रामो गतः श्रीमान् विहाय नृपतिश्रियम् ॥२-६६-२०॥",
        "index": 20,
        "shloka_num": 20
    },
    {
        "text": "त्वया तेन च वीरेण विना व्यसनमोहिताः ।\nकथम् वयम् निवत्स्यामः कैकेय्या च विदूषिताः ॥२-६६-२१॥",
        "index": 21,
        "shloka_num": 21
    },
    {
        "text": "यया तु राजा रामश्च लक्ष्मणश्च महाबलः ।\nसीतया सह सम्त्य्क्ताः सा कमन्यम् न हास्यति ॥२-६६-२२॥",
        "index": 22,
        "shloka_num": 22
    },
    {
        "text": "ता बाष्पेण च सम्वीताः शोकेन विपुलेन च ।\nव्यवेष्टन्त निरानन्दा राघवस्य वरस्त्रीयः ॥२-६६-२३॥",
        "index": 23,
        "shloka_num": 23
    },
    {
        "text": "निशा नक्षत्र हीना इव स्त्री इव भर्तृ विवर्जिता ।\nपुरी न अराजत अयोध्या हीना राज्ञा महात्मना ॥२-६६-२४॥",
        "index": 24,
        "shloka_num": 24
    },
    {
        "text": "बाष्प पर्याकुल जना हाहा भूत कुल अन्गना ।\nशून्य चत्वर वेश्म अन्ता न बभ्राज यथा पुरम् ॥२-६६-२५॥",
        "index": 25,
        "shloka_num": 25
    },
    {
        "text": "गत प्रभा द्यौर् इव भास्करम् विना ।\nव्यपेत नक्षत्र गणा इव शर्वरी ।\nनिवृत्तचारः सहसा गतो रविः ।\nप्रवृत्तचारा राजनी ह्युपस्थिता ॥२-६६-२६॥",
        "index": 26,
        "shloka_num": 26
    },
    {
        "text": "ऋते तु पुत्राद्दहनम् महीपते ।\nर्नरोचयन्ते सुहृदः समागताः ।\nइतीव तस्मिन् शयने न्यवेशय ।\nन्विचिन्त्य राजानमचिन्त्य दर्शनम् ॥२-६६-२७॥",
        "index": 27,
        "shloka_num": 27
    },
    {
        "text": "गतप्रभा द्यौरिव भास्करम् विना ।\nव्यपेतनक्षत्रगणेव शर्वरी ।\nपुरी बभासे रहिता मह आत्मना ।\nन च अस्र कण्ठ आकुल मार्ग चत्वरा ॥२-६६-२८॥",
        "index": 28,
        "shloka_num": 28
    },
    {
        "text": "नराः च नार्यः च समेत्य सम्घशो ।\nविगर्हमाणा भरतस्य मातरम् ।\nतदा नगर्याम् नर देव सम्क्षये ।\nबभूवुर् आर्ता न च शर्म लेभिरे ॥२-६६-२९॥",
        "index": 29,
        "shloka_num": 29
    },
    {
        "text": "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे तैलद्रोण्यधिशयनम् नाम षट्षष्ठितमः सर्गः ॥२-६६॥",
        "index": 30,
        "shloka_num": null
    }
]